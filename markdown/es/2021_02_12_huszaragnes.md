---
authors:
- Huszár Ágnes
categories:
- ÉS
title: "A Rothschild-félék"
date: "2021-02-12"
---

> https://www.es.hu/cikk/2021-02-12/huszar-agnes/a-rothschild-felek.html

Szijjártó Péter külgazdasági és külügyminiszter Párizsban tárgyalt a Roth­schild bankárcsalád képviselőivel, erről egy képet posztolt is a közösségi médiában. Hozzátette, a család története 1770-re nyúlik vissza, „erőteljesen jelen vannak Közép-Európában, és mi is szívesen működünk velük együtt”.

Valóságos kommentáradat indult meg ennek nyomán, amelyben a Roth­schildokat az emberiség, különösen pedig a magyarok ellenségeinek nevezték, hogy csak a szalonképesebbeket említsem. Javaslatokat fogalmaztak meg a külügyminiszter számára is, például, hogy be ne merje tenni többet a lábát Győrbe, a szülővárosába, ha „ilyenekkel” működik együtt.

Egyébként Szijjártónak igaza van, a bankárcsalád jelen van a régiónkban, nemcsak ma, hanem már majd kétszáz éve. A bécsi Salomon Rothschild Bankház a pesti Wodianer Bankházzal együtt 1839-ben a híd építésére alakult Lánchíd Részvénytársaság részvényeinek egyharmadát birtokolta. Összehasonlításként: Széchenyi István tulajdonában a hídrészvényeknek három százaléka volt.

A „legnagyobb magyar” láthatólag szívesen működött együtt az „ilyenekkel”.
