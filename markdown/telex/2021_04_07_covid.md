---
authors:
- Iván-Nagy Szilvia
categories:
- Telex
title: "Rekordsokan, 311-en haltak meg, 1933 az új fertőzöttek száma"
date: "2021-04-07"
---

> https://telex.hu/koronavirus/2021/04/07/jarvanyugyi-adatok-magyarorszag-korhaz-fertozottek-4


  * Napi új fertőzöttek száma: 1933 (előző naphoz képest: +43)
  * Napi új halálos áldozatok száma: 311 (előző naphoz képest: +141)
  * Kórházi ellátást igénylők száma: 12 202 (előző naphoz képest: +195)
  * Lélegeztetőgépre szorulók száma: 1407 (előző naphoz képest: 33)
  * Napi mintavételek száma: 12 201 (előző naphoz képest +1007)
  * Az első dózissal oltottak száma: 2 536 751(+104 438 a keddi közlés óta)
  * Ebből a második dózissal is beoltottak száma: 1 005 936 (+83 050 a keddi közlés óta).

**A koronavírusról tájékoztató honlap szerint az elhunytak száma mostanra 22 409 főre emelkedett. A gyógyultak száma jelenleg 419 152 fő, de az aktív fertőzöttek száma is már 252 115 főre emelkedett. A tájékoztatás szerint Magyarország a második az uniós oltási ranglistán. A magyar lakosság 25 százaléka kapott már oltást. Egy nappal korábban 1890 új fertőzöttről és 170 új halálos áldozatról számoltak be.**

Kedden elérte a 2,5 milliót a beoltottak száma Magyarországon, amit Orbán Viktor miniszterelnök jelentett be. Ennek megfelelően szerdán már kinyithatnak az eddig korlátozás alá eső boltok is, és újraindulhatnak a szolgáltatások is. Emellett lesznek járványügyi intézkedések is, ezeknek a betartására kéri az embereket a miniszterelnök a videójában. Az oltások Orbán szerint hasonló tempóban folytatódnak, a miniszterelnök arra kérte az embereket, hogy regisztráljanak és menjenek el oltásra.


Szerdától tehát a kijárási tilalom időpontja este tíz órára módosul, és este tíztől hajnal ötig tart. Az üzletek hajnali öttől fél tízig tarthatnak nyitva, és valamennyi bolt ki is nyithat, de az üzletekben és boltokban biztosítani kell, hogy tíz négyzetméterenként csak egy vásárló legyen  arról, hogy a gyakorlatban mindez hogy nézhet majd ki, ebben a cikkben írtunk részletesen. A szolgáltatásoknál a március 8-i szigorítások előtti szabályokra térnek vissza, vagyis kinyithatnak a fodrászok, kozmetikák és más szolgáltatók, ugyanakkor a vendéglátó egységek viszont továbbra sem nyithatnak ki normál üzemben, és a szállodák sem fogadhatnak vendégeket.

Az ünnepek után, kedden ismét megtartotta napi tájékoztatóját az operatív törzs. Itt Müller Cecília elmondta egyebek mellett, hogy a brit mutáns a fiatal korosztályban is arat, a kórházakban kezeltek között is sok a fiatal. Ugyanakkor örömteli hírnek nevezte, hogy „az utóbbi öt hétben jelentősen (csaknem 1,5 millióval) megnőtt a vakcináció iránti igény”.

Az országos tisztifőorvos keddi tájékoztatása szerint mostanra a 65 év felettiek kb. 85 százaléka már megkapta az oltását, és rendben zajlott a pedagógusok és köznevelésben dolgozók oltásának első köre is. Az ő oltásukat a szerdára várt PfizerBioNTech-vakcinával tervezik folytatni.

A szennyvízben magas szinten stagnál a koronavírus örökítőanyaga  erről is Müller Cecília beszélt, aki javasolta a fertőzésen átesett, de még tüneteket tapasztalóknak, hogy forduljanak a poszt-Covid-ambulanciákra.

Közben a Magyar Orvosi Kamara kedden egy hosszú Facebook-bejegyzésben kérte, hogy a média korábbi kérésének megfelelően adjanak tájékoztatási lehetőséget az újságíróknak, hadd tudósítsanak a kórházakból, továbbá engedjék meg az egészségügyi dolgozóknak, hogy bemutathassák a valós helyzetet  a kérésüket alaposan meg is indokolták. Ebben erről a cikkünkben írtunk.


Orbán Viktor kedd délután a Facebook-oldalán jelentette be, hogy megvan a két és fél millió beoltott. Szerdán kinyithatnak a boltok, és újraindulhatnak a szolgáltatások is. Emellett lesznek járványügyi intézkedések is, ezeknek a betartására kéri az embereket a miniszterelnök a videójában. Az oltások folytatódnak hasonló tempóban, és Orbán arra kéri az embereket, hogy regisztráljanak és menjenek el oltásra.


Ennek előzménye, hogy húsvéthétfőn a kormány honlapján közölte a Kormányzati Tájékoztatási Központ (KTK), hogy várhatóan kedd éjfélig, de legkésőbb a szerda délelőtti órákban érjük el ezt. Magyarországon kiemelt jelentősége van ennek a számnak, korábban ugyanis Orbán Viktor és Gulyás Gergely is azt kommunikálták, hogy ennyi beoltottra lesz szükség ahhoz, hogy megkezdődhessen a nyitás.

Mint az a KTK közleményéből kiderült, miután Pintér Sándor belügyminiszter határozatban megállapítja, hogy elértük a bűvös számot, a 144/2021-es kormányrendelet értelmében meg is kezdődik majd a lépcsőzetes újraindítás.


Miért pont 2,5 millió?
A 2,5 milliós szám február közepe óta kering a köztudatban, egészen pontosan azóta, hogy Orbán Viktor miniszterelnök egy pénteki rádióinterjújában úgy fogalmazott, hogy húsvétra beolthatnak mindenkit, aki addig regisztrált az oltásra  ez akkoriban durván 2,5 millió ember volt. A kormányfő egy héttel később megismételte ezt az állítását, és azt mondta, hogy április elejére elérheti a 2 millió 582 ezret a beoltottak száma. Március közepén már konkrétum is társult a számhoz, a miniszterelnök 19-én a Kossuth rádióban azt mondta, hogy egyelőre maradnak a korlátozások, de 2,5 millió beoltottnál kezdődhet a nyitás. Arról, hogy miért pont ez lett a bűvös szám, többször is szó esett már,

legutóbb Orbán Viktor mondta el múlt szerdán a köztévében, hogy azért 2,5 milliónál húzták meg a határt, mert számításaik szerint ebben minden olyan 65 év fölötti benne van, aki regisztrált az oltásra.

Februárban persze a járvány adataiból nem igazán lehetett azt kiolvasni, hogy nyitás jöhetne. A fertőzöttek száma ekkor még éppen stabilan emelkedett, és az oltási ütemtervvel is el voltunk maradva, az akkori becslések szerint pedig áprilisig még a legjobb esetben sem tudtuk volna elérni a nyájimmunitáshoz szükséges számot, vagyis a 6-7,5 millió védettséget élvezőt  ami a kormány értelmezése szerint beoltottat és a betegségen átesettet jelent. Ugyancsak fontos volt megjegyezni, hogy ugyan az oltások az átadást is meg tudják akadályozni  az AstraZeneca két dózis után 67 százalékban, a Pfizer és a Moderna pedig már egy dózis után is 80 százalékban  alapvetően mégis inkább az egyént védik. A többieket a nyájimmunitás eléréséig továbbra is a maszkviselés, illetve a távolságtartás védi meg.

Mi a helyzet az iskolákkal?
Gulyás Gergely Miniszterelnökséget vezető miniszter aztán szűk egy héttel később a kormányinfón csepegtetett újabb infókat a nyitásról, mint akkor elmondta, legkorábban április 12-én vagy 19-én tudunk nyitni. Itt hangzott el az is, hogy az iskolák és óvodák újranyitása előtt beoltják az óvónőket és a tanárokat is, illetve az, hogy jó esély van arra, hogy április 4-ig beoltsák a 65 év felettieket, akik regisztráltak az oltásra. Egy nappal később aztán Orbán Viktor ugyanerről beszélt a Kossuth rádióban, hogy április 19-én jöhet a nyitás.


Budapesti belvárosi este 2021 februárban  Fotó: Huszti István / Telex
Ez egyébként újfent meglehetősen optimista terv volt, hiába volt szó ugyanis arról, hogy az oltásra regisztrált iskolai dolgozók mindegyikét beoltják április 10-ig, több probléma is felmerült. Az egyik az volt, hogy az addig beadott oltások alapján eléggé neccesnek tűnt a húsvéti dátum a 2,5 milliós határhoz, a kezdeti gikszerek után azonban a kormánynak tényleg sikerült felpörgetnie az oltások beadását, március 30-án meglett a kétmillió beoltott,

a korábbi becslésekre rácáfolva pedig úgy tűnt, hogy többhetes késés helyett az eredeti tervekhez képest csupán pár napos csúszással sikerül majd elérni a 2,5 milliós álomhatárt.

Azt persze hozzá kell tenni, hogy ha beoltják is április 10-ig az iskolai dolgozókat, arra nem minden esetben lesz idő, hogy védetté is váljanak. Egy neve elhallgatását kérő virológus a Telexnek március végén azt nyilatkozta, hogy ha abban a pillanatban beoltották volna az összes iskolai dolgozót, akkor se biztos, hogy lehetne nyitni az iskolákat. Egyrészt, mert az első adag után kialakuló részleges védettségre is két-három hétig kell várni, másrészt pedig mert a második oltás beadása teljesen esélytelennek tűnik eddigre, hiába oltják soron kívül az iskolai dolgozókat. Ezek miatt a pedagógusok is tiltakoztak is az április 19-ei iskolanyitás ellen, és a napokban olyan orvosi vélemény is elhangzott, hogy a gyerekek nyájimmunitása nélkül valószínűleg nem fogjuk tudni elengedni ezt a járványt.

# A kormány szerint már nem a korlátozás a megoldás

Orbán Viktor múlt pénteken a Kossuth rádióban adott interjújában kitartott a tervek mellett, és külön kitért a brit vírusvariánsra is. Mint mondta, vannak, akik azt gondolják, a zárásokkal meg lehet állítani a vírust, de ők tévednek, ez a brit variáns ugyanis másmilyen. Szerinte tudjuk lassítani, de nem tudjuk megállítani, „be fog kopogtatni a házunk ajtaján”, így a végső megoldás a vakcina, amit felőle „hottentottának is hívhatnak, ha a hatóságok szerint az biztonságos”.

A miniszterelnök szerint a héten a részleges nyitás mellett kiderül, hogy beolthatók-e a 1618 évesek, április közepére pedig meglesz a 33,5 millió beoltott, ám arról, hogy ekkor mi történik majd, egyelőre nem tájékoztatott. Mint mondta, ekkor például adhatnak könnyítést azoknak, akiknek van védettségi kártyájuk, ki lehet nyitni számukra a szállodákat, a kulturális életet, de erről majd akkor kell beszélni. Ha az eddig nem regisztráltak azt látják, hogy valakik ilyen könnyítést kapnak, akkor kedvet kaphatnak a regisztrálásra, ami fontos is, kötelezni ugyanis egyetlen felnőttet sem fognak az oltás beadatására.

A miniszterelnök a múlt szerdai köztévés interjúban arról is beszélt, hogy ha rosszul veszi is ki magát a dolog, szerinte fontos, hogy az emberek tudják, mire számíthatnak, el tudják tervezni az újraindítást, és a szülőknek is tudniuk kell, meddig kell otthon lenni a gyerekekkel. Mint mondta, az az ellentmondás, hogy sokan szigorításokat sürgetnek, míg mások nyitást, úgy oldható fel, hogy a lehető legtöbbet oltanak, és akkor közeledik majd ez a két álláspont. Orbán szerint lesz még két-három nehéz hetünk, de a nyarunk már szép és vidám lesz, a derűs, boldog és reményteljes életünk pedig most karnyújtásnyi távolságra van tőlünk.


# Mi változik?

Az már a fentiekből is látszik, hogy a kormány határozottan kitartott a 2,5 milliós szám választóvonalként történő kezelése mellett, de igazán az mutatja jól a ragaszkodásukat, hogy a március 27-én megjelent Magyar Közlönyben már szerepelt a 144/2021-es, a védelmi intézkedések lépcsőzetes feloldásáról szóló kormányrendelet. A KTK korábban már idézett közleménye alapján a következő napokban az alábbi intézkedések lépnek életbe:


  * a kijárási tilalom este tíz órára módosul, este 10-től hajnali ötig tart;
  * az üzletek hajnali öttől fél tízig lehetnek majd nyitva;
  * valamennyi bolt kinyithat, de az üzletekben és boltokban biztosítani kell, hogy tíz négyzetméterenként csak egy vásárló legyen, amire válaszul a Tesco kedden bejelentette, hogy ők 10 helyett 15 négyzetméterrel számolnak majd  arról, hogy a gyakorlatban mindez hogy nézhet majd ki, ebben a cikkben írtunk részletesen;
  * a szolgáltatásoknál a március 8-i szigorítások előtti szabályokra térnek vissza, vagyis kinyithatnak a fodrászok, kozmetikák és más szolgáltatók;
  * a vendéglátó egységek viszont továbbra sem nyithatnak ki normál üzemben, és a szállodák sem fogadhatnak vendégeket.
Az általános közhangulatot elnézve alighanem sokan fognak örülni ennek, különösen azok a szolgáltatók, akik hivatalosan hetek óta nem tudtak dolgozni, azt azonban érdemes hozzátenni, hogy a miniszterelnök 2,5 milliós teóriájára nemrég a saját minisztere és több szakértő is rácáfolt. Nemrég a brit és magyar járvány adatainak összehasonlításával még a kormányközeli Magyar Nemzet is arra jutott, hogy részleges nyitás csak júniusjúliusban, teljes pedig augusztusban lehetséges az országban.

Kásler Miklós emberminiszter 4 millió beoltotthoz kötötte a lazítást, Duda Ernő, a Szegedi Tudományegyetem biológusprofesszora legalább 3,5 milliónál lát fordulópontot, Merkely Béla, a Semmelweis Egyetem rektora, 5 milliónál húzta meg a határt. Szlávik János, a Dél-pesti Centrumkórház infektológus főorvosa korábban azt mondta, hogy 6-7 millió beoltott kellene, ám a napokban revideálta magát, és úgy fogalmazott, hogy az új vírusmutánsok megjelenésével 70-80 százalékos átoltottságra is szükség lehet ahhoz, hogy a járványt megállítsák, a járvány elején előrejelzett 60-70 százalékhoz képest. A Magyar Orvosok Szakszervezete sem érti, miért lehetne bármilyen nyitásról beszélni 2,5 millió beoltottnál, mint azt ők is kiemelték, a mostani sokkal fertőzőbb vírusvariánsánál a szakértők eleve 75-80 százalékos átoltottságot tartanának szükségesnek.


# Hogyan nyitnak külföldön?

A környező országokban egyébként nem példa nélküli a nyitás, a horvátoknál március elején kinyithattak a kávézók és éttermek teraszai, és a zárt téri edzéseket is engedélyezték, a szerbeknél pedig a héten tették lehetővé a teraszok kinyitását a vendéglátósoknak, és az üzletek is tovább lehetnek nyitva. Azt persze hozzá kell tenni, hogy Horvátországban az enyhítések után stabilan emelkedett a napi esetszám, ami oda vezetett, hogy április elsejével ismét szigorítottak az országban.

A korábban már emlegetett briteket is érdemes elővenni, a járványgörbéjük ugyanis erősen hasonlít a mienkre, és a lakosságarányos átoltottságunk is hasonló ütemben emelkedik  a Magyar Nemzet korábban említett elemzése szerint a lemaradásunk valahol hat és tíz hét között lehet a brit helyzethez képest. Ha működik ez az analógia, akkor a magyar iskolák április 19-i megnyitása például nem tűnik teljes képtelenségnek, a briteknél ugyanis március 8-án nyitották ki az iskolákat, az esetszám viszont ezután is tovább csökkent. Az üzletekkel kapcsolatos enyhítések viszont elég korainak tűnnek, erre, illetve a szolgáltatásokra vonatkozó korlátozások eltörlésére a nálunk jó másfél-két hónappal előrébb járó szigetországban is csak a jövő héten, április 12-én kerül majd sor, a teljes nyitást pedig pedig június 21-re tervezik.

A legfrissebb adatok szerint jelenleg csökkenő tendenciát mutat a magyar járványgörbe, napok óta egyre kevesebb a fertőzöttek száma. A korai nyitás, különösen az iskolák nyitása viszont még megkavarhatja a helyzetet, a brit variáns ugyanis nemcsak sokkal fertőzőbb az eddigi ismeretek szerint, hanem a gyerekekre is veszélyesebb lehet.
