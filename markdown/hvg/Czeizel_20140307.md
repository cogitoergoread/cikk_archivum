---
authors: 
- Czeizel Endre
categories: 
- HVG
title: "Czeizel Endre:Sokszor érzem úgy, hogy csődöt mondtam"
date: "2014-03-06"
---
> Czeizel Endre: Sokszor érzem úgy, hogy csődöt mondtam - HVG ; 2014-03-06

Cz. E.: Sőt, nálam hetente megjelennek síró kismamák, akiknek az orvosuk valamilyen gyógyszer szedése miatt a terhesség megszakítását ajánlja. A Contergan-botrány óta (*ez a gyógyszer végtaghiányos rendellenességet okozott a magzatokban – a szerk.*) a gyógyszergyártók szinte minden készítmény használati utasításában elriasztják a szedéstől a kismamákat a terhesség alatt. Amikor engem ilyen okból keresnek meg várandós anyák, az esetek döntő többségében azt tanácsolom, hogy nincs szükség a magzat elveszejtésére, mivel az adott gyógyszer nem növeli a fejlődési rendellenesség kockázatát. Az én álláspontomat a Kóroki Monitor adatain túl egy másik kutatás is megerősítette. Budapesten és környékén évente mintegy száz terhes nő próbál önkezével véget vetni az életének nem kívánt terhesség miatt, miután vagy a párjával vagy a családjával konfliktusba kerül. Szinte mindegyikük nagy adag gyógyszert vesz be, amit azonban a gyors orvosi beavatkozásnak köszönhetően általában túlélnek. Csaknem 1500 ilyen anyukának az újszülöttjét vizsgáltuk meg, és közöttük csak minimálisan volt magasabb a fejlődési rendellenesség előfordulása. Egy várandós, aki 120 szem nyugtatót vett be, és három napig feküdt eszméletlenül, később teljesen egészséges kislányt szült. Tehát még a gyógyszerek nagy dózisának a bevételekor is csak kevés magzatban kell számolni fejlődési rendellenességgel. A WHO felfigyelt erre a vizsgálatra, és az volt a terv, hogy a mi irányításunk mellett Európa többi országában is értékelni kellene az ún. toxikológiai kórházakban a terhességek kimenetelét, hiszen az ilyen extrém gyógyszeradagok alapján – ami szinte klinikai kísérletnek felel meg – egyértelműen bizonyítható egy-egy készítmény magzatkárosító hatása vagy ennek ellenkezője. Sajnos nem volt itthon e programra fogadókészség. 

Azt már korábban is ismert volt, hogy az ún. idegcső-záródási rendellenességek (nyitott gerinc = spina bidia és agy/koponyahiány = anencephalia) gyakrabban fordul elő a szegény és iskolázatlan szülők körében. Richard Smithells angol gyermekgyógyász ezt a táplálkozás különbözőségével magyarázta. Magyarországon ezek a rendellenességek 1000 várandósság közül 3 magzat esetében fordul elő átlagosan. Smithells igazolta, hogy egy folsav tartalmú multivitaminnal e rendellenességek ritka ismétlődésének 90 %-a kivédhető. A kérdés az volt, hogy e rendellenességek gyakori első előfordulása megelőzhető-e ilyen módon. Czeizel és munkatársai bizonyították be először 5500 várandóst felölelő kettős-vak kutatásban, hogy a fogantatás előtt és a terhesség első három hónapjában szedett 0.8 mg folsavat tartalmazó multivitaminnal a rendellenességek 90 százaléka kiküszöbölhető. A felfedezés azért is jelentős, mert a világon évente 800 ezer gyermek születik ilyen rendellenességgel. A felfedezést követően az Egyesült Államokban lobbitevékenység indult, hogy Czeizel és Smithells Nobel-díjat kapjon munkájukért – annak ellenére, hogy az orvosi Nobel-díjat ritkán adják ennyire gyakorlati felfedezésért. Ennek első lépcsőjeként Czeizel és Smithells 2000-ben megkapta a Kennedy-díjat, amit ötévente adományoznak olyan tudósoknak, akik a legtöbbet tettek a gyermekekért. Ám Czeizel ellen akkor már Magyarországon családi állás megváltoztatása miatt büntetőeljárás folyt, így nem vette át személyesen a díjat, és ezzel le is állt a két tudós segítése a Nobel-díjhoz. Smithells 2002-es halálával pedig végképp elszálltak az esélyek. Czeizel 7 éves pere végül pénzbüntetéssel végződött, mert egy roma asszony esetében nem tudták kizárni az ő segítségét a magzat külföldi örökbeadásához. (Az asszony pedig 2. bírósági tárgyalásán egyértelműen állította, hogy a Czeizel doktorral történt egyszeri találkozásakor ez a lehetőség fel sem merült.) E program keretében 70 nem kívánt terhességben sikerült örökbeadással megmenteni a magzatok életét. Czeizel kutatásai azt is igazolták, hogy a leendő kismamáknak azért is érdemes a folsavtatalmú „magzatvédő-vitamin” készítményt szedniük, mivel ezzel a leggyakoribb veleszületett szívrendellenességek mintegy 40 százaléka is megelőzhető. Az Egyesült Államokban 1998 óta kötelező folsavval dúsítani a lisztet, és ezt a gyakorlatot a mai napig a világ 65 országában követik.
