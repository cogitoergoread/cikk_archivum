---
authors:
- MISZSZ
categories:
- HCG
title: "Végrendelet-kommentár  Szőcs Géza emlékére"
date: "2020-02-03"
---

> https://hvg.hu/360/20201109_Vegrendelet_kommentar__Szocs_Geza_emlekere

Példakép és mentor egy személyben, a transzilvanizmus jelképe.

Ezerkilencszázkilencven volt, az év eleje. Nagyon közel még mindahhoz, amit 1989-hozott és vitt. Vagy vinni látszott. A romániai magyar ifjúságnak a politikai kérdésekre és a civil kiállásra nyitott közösségeit tömörítő Magyar Ifjúsági Szervezetek Szövetsége vezetői azt, illetve azokat keresték, akikre szerintük az éppen átalakuló, tulajdonképpen inkább megszülető politikai közegnek szüksége volt. Példaképet és mentort egy személyben.

Így tért haza az első hívó szóra az akkor éppen a Szabad Európa Rádió budapesti irodáját vezető Szőcs Géza.

Az alábbi sorokban tőle búcsúznak a MISZSZ és az annak „kemény magjából” néhány év múlva megalakult, a költőt tiszteletbeli elnökévé választó Reform Tömörülés RMDSZ-frakció tagjai.

„[...] Olyan furcsa korban kellett élnem, mikor igen könnyen rajta ragadt az emberen mindenféle címke; például nem az számított „nacionalistának", aki  mondjuk  bezárt egy másik nyelvű iskolát, hanem azt volt szokás reakciós, soviniszta, idegen pénzen bérelt kútmérgezőnek nevezni, aki ezeket a dolgokat (többnyire bátortalanul és tökéletlenül, de) megpróbálta szóvátenni”  Szőcs Géza, Végrendelet-kommentár, 1984. május 10.‑én.

A romániai diktatúra javában tombolt, amikor 1980ban, Bécsből, az ott Herder-ösztöndíjas fiatalember, szokása szerint nem kis megrökönyödést okozva, szembefordul a mainstreammel, és nem nyugat felé, hanem Transzilvánia, a szülőföld felé indul.

1981től az Ellenpontok c. romániai földalatti kiadvány egyik szerkesztője.

1982ben Tóth Károly és Tóth Ilona, Ara Kovács Attila, Szőcs Géza aláírásával robban a „Memorandum és Programjavaslat a helsinki értekezlet megállapodásainak betartását ellenőrző madridi konferencia résztvevőihez”. A Programjavaslat valójában egy teljes politikai program, melynek legtöbb célkitűzése ma is időszerű.

1982 novemberének elején, Szőcs Gézát a román hatóságok fényes nappal tartóztatták le Kolozsváron, a Farkas utcában. Rövidesen 71 magyarországi, majd 58 nyugaton élő magyar értelmiségi tiltakozó nyilatkozata hívja fel a nemzetközi közvélemény figyelmét a történtekre. Ugyanabban az évben Don Ritter az Egyesült Államok Kongresszusa képviselőinek nevében fordul a román diktátorhoz Szőcs Géza érdekében.

Mindmáig tisztázatlan milyen úton-módon kétszer is sikerül megszöknie a politikai rendőrség őrizetéből. A nyomozó hatóságok elől bujkálva, híreket juttat ki külföldre, míg ismét le nem tartóztatják. Miközben a politikai rendőrség rá vadászik, ő a mozgó vonatból kiugorva, kificamítotja bokáját.

Kificamított bokával, sántikálva, éjszak keresi fel Borbély Ernő szüleit, annak letartóztatását követő napon  fényképet kér Borbélyról, majd kijuttatja nyugatra. Valószínű, hogy Borbély Ernő, Búzás László és Bíró Katalin bár súlyos börtönbüntetésre ítélve, de Szőcs Géza lélekjelenlétének köszönhetően maradt életben.

Szőcs Gézát 1982 utolsó napjaiban a nemzetközi tiltakozás hatására, a román hatóságok szabadon bocsátják. Azonnal kórházba kell szállítani, ahol egy hónapig fekszik, életveszélyes állapotban.

1984-ben és 1985-ben (miközben a romániai magyar politikai elit és a romániai magyar értelmiség elsöprő többsége lapul), Szőcs Géza a romániai kissebségellenes állami politika korrekcióját követelő nyilvános beadványt intéz a Román Kommunista Párt Központi Bizottságához

Ekkorra tudatos, következetesen transzilván gondolkodása és tettei révén Szőcs Géza olyan jelentős román értelmiségiek nyilvános támogatását élvezi, mint Marius Tabacu, Mircea Dinescu vagy Dorin Tudoran. Utóbbi, Király Károllyal együtt aláírja Szőcs Géza 1985-ben fogalmazott „Javaslat  egy kisebbségi világszervezet létrehozására” c. kiáltványát.

1986-ban a román hatóságok, mivel meggyilkolni nem merik, hát kitoloncolták Romániából.

„Állampolgársága:
Az volt hazám, ahogy éltem 
Haza a magasban
s a mélyben.”  (Szőcs Géza, Születésnapomra)

1990-ben a már említett, szintén magyarországi száműzetésben élő Borbély Ernővel, Búzás Lászlóval és Bíró Katalinnal együtt tér vissza Erdélybe, hogy a MISZSZ képviseletében szereplőivé váljanak a romániai politikai életnek.

***

Vannak olyan veszteségek, melyek megfogalmazására suta a szó, béna a gondolat.

Szőcs Géza elment.

A romániai magyar közösség, igazából Románia teljes szellemi-politikai életének meghatározó, transzilván jelensége volt.

„[...] Szeretném, ha azt is tudnád: nem voltam szűkagyúan elfogult ennek a nemzetnek (és semelyiknek) a javára. Olyan furcsa korban kellett élnem….” (Szőcs Géza, Végrendelet-kommentár, 1984. május 10. én)
