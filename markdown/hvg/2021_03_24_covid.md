---
authors:
- hvg.hu
categories:
- HVG
title: "Koronavírus: meghalt 249 beteg, 7587 új fertőzöttet találtak"
date: "2021-03-24"
---

> https://hvg.hu/itthon/20210324_Koronavirus_magyarorszag_adatok

**Újabb 7587 embernél mutatták ki a koronavírust Magyarországon, ezzel a járvány kezdete óta összesen 593 710 főre nőtt a beazonosított fertőzöttek száma.  írja a koronavirus.gov.hu.**

Meghalt 249 beteg, így az elhunytak száma 18 952 főre emelkedett. A tájékoztatás szerint a gyógyultak száma folyamatosan nő, jelenleg 381 807 fő.

Az aktív fertőzöttek száma 3707-tel emelkedett, ők jelenleg már 192 951-en vannak. 11 805 koronavírusos beteget ápolnak kórházban, közülük 1423-an vannak lélegeztetőgépen.Az elmúlt 24 órában 34-gyel vannak többen, akik gépi lélegeztetésre szorulnak.


Tegnap 33 316 tesztet végeztek, ennek a 22,77 százaléka bizonyult pozitívnak. Az Egészségügyi Világszervezet (WHO) ajánlása szerint egy ország akkor tesztel eleget, akkor lehet viszonylag pontos képe a járvány terjedéséről, ha a pozitivitási arány nem haladja meg az 5 százalékot.

Kedden 59 674-en kapták meg a koronavírus elleni oltást. Összesen eddig már 1 696 110 embert oltottak be, 494 520-an pedig már a második dózist is megkapták.
