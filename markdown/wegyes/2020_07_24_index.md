---
authors:
- Index
categories:
- Index
title: "Távozik az Index szerkesztőségének vezetése és nyolcvannál több munkatárs"
date: "2020-07-24"
---

> https://index.hu/szolgalati-kozlemeny/2020/07/24/index_lapvezetes_tavozas_dull_szabolcs_munk_veronika_toth_szenesi_attila_haasz_janos_bodolai_laszlo/

Pénteken kezdeményezte munkaviszonya megszüntetését az Index szerkesztőségének három vezetője, Tóth-Szenesi Attila vezető szerkesztő, illetve Munk Veronika és Haász János főszerkesztő-helyettesek. Távozásukkal egyidejűleg a szerkesztőség több mint hetven munkatársa szintén kezdeményezte a felmondását. Azok, akik a mai napon nem adták be a felmondásukat, (egyelőre) nem azért nem szerepelnek a listán, mert elfogadhatónak tartanák a kialakult helyzetet, illetve sokan akár egyszerűen szabadságon vannak.

Döntésüket azután hozták meg, hogy Bodolai László, az Index Zrt. igazgatóságának elnöke elbocsátotta Dull Szabolcs főszerkesztőt, majd nemet mondott a szerkesztőségnek arra a kérésére, hogy a szakmai függetlenség és az Index jövőjének megőrzése érdekében helyezze őt vissza a pozíciójába. A lap szerkesztősége szerdán egyhangú nyilatkozatban állt ki a menesztett főszerkesztő mellett, elfogadhatatlannak nevezve Bodolai döntését.

Évek óta hangoztatjuk, hogy két dolgot tartunk az Index független működése feltételének: se az Indexen megjelenő tartalomba, se a szerkesztőség összetételébe, szerkezetébe ne történjen külső beavatkozás. Dull Szabolcs kirúgásával ez utóbbi feltétel sérült. A menesztése egyértelmű beavatkozás a szerkesztőség összetételébe, arra nem tudunk másként tekinteni, mint nyílt nyomásgyakorlási kísérletre.

Ilyen körülmények között, Bodolai döntése után a vezető szerkesztő és a két főszerkesztő-helyettes nem látta tovább biztosítottnak a független működés alapvető feltételeit, ezért kezdeményezte a távozását.

A távozási szándékát Dull Szabolcs főszerkesztő menesztése után jelző szerkesztőségi munkatársak névsora:

Ajpek Orsolya

Arnótszky Janka Judit

Barakonyi Szabolcs

Biró Marianna

Bolcsó Dániel

Bozzay Balázs

Bozsó Ági

Bóna Samu

Bődey János

Brückner Gergely

Csatári Flóra

Cseke Balázs

Cser Ildikó

Csurgó Dénes

Dezső András

Egyed Anna

Előd Fruzsina

Fábián Tamás

Fehér János

Fillér Máté

Flachner Balázs

Földes András

Földi Gábor

Hanula Zsolt

Hernádi Levente

Hollik Ági

Hudák Hajnal

Huszti István

Iván András

Iván-Nagy Szilvia

Janecskó Kata

Jenei Miklós

Joób Sándor

Kárpáti Márton

Klág Dávid

Kolozsi Ádám

Kolozsvári Tímea

Koroknai Gergely

Körömi Csongor

Kovács Zoltán

Kovács Bálint

Kovács Dávid

Lengyel-Szabó Péter

Lovas Gergő

Marczisovszky Márton

Marjanovic Mira

Matalin Dóra

Mészáros Tamás

Miklósi Gábor

Mizsur András

Molnár Réka

Nagy Attila Károly

Nagy Roland

Német Tamás

Németh Péter

Nyilas Gergely

Pál Tamás

Pándi Balázs

Pintér Luca

Pintér Mónika

Presinszky Judit

Rácz Attila

Rostás Bianka

Rovó Attila

Sajó Dávid

Simor Dániel

Somogyi Péter

Stöckert Gábor

Szabó Zoltán

Szalai Bálint

Szalma Baksi Ferenc

Szémann Tamás

Szilágyi Máté

Szilli Tamás

Tenczer Gábor

Thüringer Barbara

Trencsényi Ádám

Tóth Balázs

Tóth Gergely

Világi Máté

Záborszky Ede

Zsuppán András

és az EUrológus csapata (Arató László, Folk György, Márton Balázs, Szűcs Ágnes, Zalán Eszter)
