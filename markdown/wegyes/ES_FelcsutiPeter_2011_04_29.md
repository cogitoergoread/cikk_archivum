---
authors: 
- Rádai Eszter
categories: 
- ÉS
title: "Rádai Eszter:Én nem akarnék beszólni innen senkinek"
date: "2011-04-29"
---
> Rádai Eszter: Én nem akarnék beszólni innen senkinek - ÉS ; 2011-04-29

„Ha az ember tárgyilagosan elemez, ez az utolsó három év rengeteg tekintetben megkérdőjelezte, általánosságban véve, a pénzügyi szolgáltatásokat, konkrétan a bankszakmát, ezen belül az én tevékenységemet. A 2009-es válság hatására kénytelen voltam szembenézni azzal, hogy ezek a szolgáltatások esetleg messze nem olyan hasznosak a társadalom tagjai számára, mint ahogy korábban gondoltuk, illetve ahogy a bankok állítják” - mondja a Raiffeisen Bank volt vezérigazgatója, a Bankszövetség korábbi kétszeres elnöke, az egyetlen a magyar felső szintű bankárok közül, aki kezdettől fogva, két évtizeden át ugyanazt a bankot vezette. Felcsuti Péter, aki úgy látja, hogy a 2000-es évek a mi elvesztegetett évtizedünk, ma már nem csak afféle hobbiként, szabadidős foglalkozásként folytatja a magyar társadalom leszakadt rétegeinek a felzárkóztatásával kapcsolatos tevékenységét.

- Nyugdíjas vagy inkább visszavonult bankvezető, talán ezt.

- Mert ez volt az utolsó állásom, és azóta alig három-négy hónap telt el, még ha én örökkévalóságnak éreztem is.

- Annyira gyorsan. Olyan messzire kerültem korábbi önmagamtól, annyi minden történt azóta, és mert a fejemben ez a váltás nagyon gyorsan végbement. Pedig azért elég nagy váltás, amikor az ember harminc-negyven évig hivatalnok, alkalmazott, és a negyvenegyedikben már nem az.

- Az utóbbi. Például azt gondoltam, hogy nem haszontalan, ráadásul engem is szórakoztat, ha bizonyos, szerintem érdekes és értékes könyveket segítek eljuttatni a magyar olvasóközönséghez, meggyőzöm a kiadót, hogy érdemes kiadni. És akkor lefordítom és beszállok a kiadásba, meg segítek valami kis hírverést is csinálni neki.

- Erre a könyvre egy könyvesboltban, valahol külföldön bukkantam, és mert nagyon érdekesnek találtam - mert egy csomó nem szokványos dologról van benne szó -, ezért megvettem. Az a bizonyos fejezet pedig, amelyik a kisebbségi szegénység okára kérdez rá, kiváltképp nem szokványos, én sehol nem találkoztam makrogazdasági elméleti munkákban ezzel a megközelítéssel, ezek a gondolatok számomra revela­tívak voltak.

- Abszolút nem. De az a szép benne, hogy túllép bizonyos határokon. Azt kérdezi, mi lehet az oka annak, hogy negyven évvel Martin Luther King híres beszéde, a szegregációellenes törvények meg az iszonyú mennyiségű pénz és erőfeszítés után, ami ebbe belement, Amerikában még mindig létezik ez a probléma. És miközben kőkemény statisztikákat tár az olvasó elé a börtönben lévő emberek faji összetételéről, az életszínvonalról, az iskolázottságról stb., stb., azt kérdezi: miért van az, hogy az afroamerikai kisebbség összességében mind a mai napig mélyen a lehetőségei alatt teljesít. Mert ezeket az embereket - válaszolja - a lelki kényszerek fogva tartják. A vitathatatlanul létező burkolt előítéletesség, de - amit nem illik kimondani a PC miatt - az őket magukat fogva tartó saját görcseik is. Hogy az nem úgy van, hogy ott van egy csomó patyolatfehér lelkű afroamerikai, aki alig várja, hogy lehetőséget kapjon, és akkor ugyanúgy fog működni, mint egy fehér középosztálybeli, mert az évtizedek-évszázadok alatt a megkülönböztetés, a rossz bánásmód, a diszkrimináció miatt kialakult antiszociális viselkedésminták, görcsök és mindenfajta kényszerek bennük tovább működnek, mert ezek a viselkedési minták apáról fiúra öröklődnek, és belsővé válnak. És hát az analógia annyira nyilvánvaló: de hiszen ez majdnem egy az egyben igaz a cigányokra...! Ha ez így van Amerikában, hogyne lenne így Magyarországon?! Ha a feketék rontják saját sorsukat Amerikában, hogyne tennék ugyanezt a cigányok itt, Magyarországon?! És nem azért, mert ilyen megátalkodottak, hanem mert ez egy nagyon összetett szociálpszichológiai jelenség. És ha ezt nem hordja a fejében az, aki cigány integrációs programokon akar dolgozni, akkor nagy meglepetések érhetik. Szóval én csak ennyit akartam mondani: hogy nagyon erős az áthallás ennek a fejezetnek a tartalma és a magyarországi cigány integrációs problémák között, hogy erre érdemes odafigyelni.

- Igen, de akkor már „az írás a falon volt”. Már tavaly nyár végétől látszott, hogy a bankelnökség hamarosan véget ér, és komolyan gondolkodni kezdtem arról, milyen lesz az én új életem.

- Igaz.

- Az alapforgatókönyv az volt, hogy az év végén lejár a szerződésem, és én megyek, de valamiért az a lehetőség is ott motoszkált a fejemben, hogy esetleg megkérdezi a tulajdonos, lenne-e kedvem folytatni...

- Igen, tudniillik az nem az a pillanat volt, amikor az ember szívesen átad egy bankot.

- Igen, vagy legalábbis az én normáimmal ez nem feltétlenül van összhangban.

- Mind a kettővel. Tehát ha létezett volna az az ezek szerint nem reális forgatókönyv, hogy a tulajdonos megkérdezi, vállalok-e még két-három évet, akkor valószínűleg igent mondtam volna, nem függetlenül azoktól a kételyektől és fenntartásoktól sem, amelyek az utolsó két évben a válság hatására énbennem a szakmámmal kapcsolatban kialakultak. Ám ezt a döntést végül nem én hoztam meg.

- Hogy számomra azért nem arról szólt a történet, hogy az utolsó egy-két év kivételével minden rendben lenne akörül, ahogy a bankok a dolgaikat intézték, vagy ahogy személy szerint én tettem a dolgomat.

- Ha az ember tárgyilagosan elemez, ez az utolsó három év rengeteg tekintetben megkérdőjelezte, általánosságban véve, a pénzügyi szolgáltatásokat, konkrétan a bankszakmát, ezen belül konkrétan az én tevékenységemet. A 2009-es válság hatására kénytelen voltam szembenézni azzal, hogy ezek a szolgáltatások esetleg messze nem olyan hasznosak a társadalom tagjai számára, mint ahogy korábban gondoltuk, illetve ahogy a bankok állítják. Szerintem vannak olyan mozzanatai, amelyekkel szemben jogos ez a kritika, és mivel én is bankvezető voltam, ráadásul nem is kis bank vezetője, ez a megállapítás az én tevékenységemre is érvényes, és azért ez nekem okozott fejfájást. De amikor a tulajdonos ezt a döntést meghozta, számomra ez a dilemma hirtelen más dimenzióba került: hiszen akkor nekem már nem kell bankvezetőként ezzel megküzdenem, távolságot teremthetek magam és a bankszakma között, szabad emberként nézhetek különösebb érdek nélkül rá, tárgyilagosan, de szakmailag megalapozottan.

- Ez is egy olyan szakma, amelyben az alkalmazottak túlnyomó többsége elfogadja a szabályokat, ahol forradalmárokból kevés van, és én sem voltam forradalmár. Ezzel szemben igyekeztem jó művelője lenni, jól megtanulni és a normái, szabályai, elvei szerint működni. Ami azonban nem tett vakká, nem zárta ki, hogy fenntartásaim legyenek vele kapcsolatban. Visszatérve a kérdésére, nem gondolom, hogy személyesen lennék felelős egy globális rendszer szabályaiért és működési sajátosságaiért, ugyanakkor gondolkozom ezekről a kérdésekről.

- Részben igen, ez a tőkepiacokról szól, és már kiadás előtt áll. És foglalkozom egy harmadik könyvvel is, az egy egészen más téma lenne, morálfilozófia, és erre a könyvre, Michael Sandel amerikai filozófus munkájára a kiadó hívta fel a figyelmemet. Önmagában engem persze a morálfilozófia nem érdekelne, de ez a könyv nagyon konkrét ügyek, például a béranyaság vagy az amerikai bankmentések vagy a floridai hurrikán idején történt áremelések kapcsán vet fel különböző morális természetű filozófiai kérdéseket. Tehát nagyon konkrét, a mindennapi életünkben előforduló ügyekkel kapcsolatban vitatja meg ezeket az elméleti problémákat. És az, hogy a mindennapi cselekedeteinkben ott vannak az erkölcsi természetű dilemmák, és amikor így döntünk vagy úgy döntünk, akkor az magyarázható különböző nagy filozófiai áramlatok gondolataival, szintén nagyon érdekes egy olyan laikus számára, mint én, tehát a laikus publikum számára.

- De ezeket is mind csinálom. Amikor az ember napi nyolc - vagy akárhány - órában dolgozik, és ezt alkalmazottként teszi, az egy viszonylag jól körülhatárolt tevékenység, és ehhez képest minden más hobbi. Most meg úgyszólván időmilliomos vagyok, és ezért egy csomó, általam hasznosnak tartott dologgal tudok foglalkozni, a könyvek mellett például sokkal koncentráltabban azzal a kísérlettel, aminek hivatalosan Kiútprogram a neve. Ebben korábban csak afféle éceszgéberszerű szerepet játszottam, úgy is mondhatnám kicsit önkritikusan, hogy magasan lebegtem a dolog fölött, mint a füst a víz felett...

- Hát igen. De most már ez is a napi tevékenységeim közé tartozik, „üzemszerűen” tudom végezni. És harmadikként ott van - ha lehet ironikusan fogalmazni - a „társadalomjobbító” tevékenység.

- Hogy amikor az ember nem nagyon boldog attól, amit lát maga körül, akkor - még ha semmiféle küldetéstudat nem vezeti is, és még ha távolról sem néptribün alkat - megpróbálja megtenni, ami tőle telik: ír néha egy-egy cikket, el-elmegy egy-egy egyetemre, és előad valamilyen témában, amihez ért és amit fontosnak tart, megszervezi egy szociológiai kutatás hátterét, elképzel egy honlapot... Ilyesmik telnek tőlem, és nem azért, mintha valamiféle népvezéri hajlamok szunnyadnának bennem, hanem mert azt gondolom, hogy helyes, ha én ezekkel foglalkozom.

- Igen, Zdeborsky György, Boros Imre, Töröcskei István, szegény megboldogult Fáy Gyula, Lenk Géza, Bartha Árpád, Wolf László, Kovács Gábor, Princz Gábor, ők **** mind onnan jöttek. De én magunkat nem versenylovaknak, sokkal inkább afféle dinoszauruszoknak gondoltam, kihalásra ítélt állatfajtának, a mostani szakmai követelményekhez képest félkész szakembereknek. Tanulgattunk, tanulgattunk, de mögülünk hiányzott az a formális képzettség, amivel a mostani generáció rendelkezik. A rendszerváltás idején mi, akkori negyvenesek voltunk kéznél, és abban a világban, azon a szabályozatlan és áttekinthetetlen piacon a külföldi befektetők számára mi nagyon megfeleltünk, mert volt helyismeretünk, és tudtuk, hogyan születnek a döntések az államigazgatásban, ráadásul azt is tudtuk, hogyan kell a kést-villát fogni, beszéltünk idegen nyelven, meg volt valamennyi eszünk is. De azért az már akkor is tudható volt, hogy egy idő után ki fogunk tűnni a képből, hiszen nagyon tökéletlen a tudásunk.

- Azt hiszem, nem, mert a nagyon gyorsan végbement privatizáció során nem a bankvezetők vették meg a bankjaikat, hanem külföldi bankok, és mi ebbe a rájuk jellemző hierarchiába illeszkedtünk bele: mi egy többé-kevésbé erős kezű tulajdonos alkalmazottai voltunk több-kevesebb autonómiával, és föl sem merült az a kérdés, hogy az egyébként bőséges fizetésünkön túl meggazdagodhatnánk, megvagyonosodhatnánk. Egy bankalkalmazottnál, ha csak nem Csányi Sándornak hívják vagy OTP-nek az illető bankot, ez a kérdés így nem merülhetett fel. A reálszférával ellentétben, ahol mozgékony és ügyes emberkék megszerezték a vagyontárgyakat, mi csak működtettük azokat.

- Valójában arról szólt a történet, milyen mértékben tegyünk eleget a kormány azon követeléseinek, hogy a bankok mindenfajta gesztusokat tegyenek az ügyfeleiknek.

- Igen, és én sokkal nagyobb mértékben hajlandó lettem volna a kormány, helyesebben az ügyfelek „kedvére” tenni, nem utolsósorban a bennem már korábban felmerült kétségek miatt. Én tényleg azt gondoltam 2009-2010-ben, hogy mi is felelősek vagyunk, és annak egy részéért, ami történt, vállalnunk kell a felelősséget.

- Igen, és ezért nem tartottam indokolatlanoknak a kormány által megfogalmazott elvárásokat.

- Így van.

- Igen.

- Volt is, hogyne, az etikai kódexről neki nagyon más volt a véleménye, mint nekem, természetesen. Személyes ellentét nincs köztünk, a világlátásunk azonban gyökeresen és alapvetően különbözik.

- Én valószínűleg nagyobb súlyt fektetek az önvizsgálatra, és saját érdekeink összeegyeztetésére mások érdekeivel. Mert a miénken kívül van más legitim érdek is, például az ügyfél érdeke, az állam érdeke stb. Valószínűnek tartom, bár természetesen nem tudhatom, mintha e tekintetben eltérnének a nézeteink.

- Mert én nem vagyok networkölő típus. De inkább úgy mondom: a barátaimat én nem azon az alapon válogatom, hogy hasznot hajtanak-e nekem vagy sem.

- Én ezt az állítást két oknál fogva nem szívesen kommentálom. Egy: mert magamat fényezném vele, és akarja a nyavalya magát fényezni. Másrészt én nem akarnék beszólni innen senkinek. Az biztos, hogy a magyar bankrendszer része a magyar társadalomnak, tehát drámaian nem különbözhet attól az értékrendtől, amit a magyar társadalom magáénak vall, és ilyen értelemben természetesen mindenfajta dologra van példa. Én ebben a kérdésben, meg még nyilván másban is, valóban elég merev vagyok. Tehát nem arról szól a történet, hogy én együttműködöm-e a bankszektor más tagjaival, hanem arról, hogy bárkivel, akivel kapcsolatba kerülök, igyekszem azt a kapcsolatot a saját értékrendem szerint építeni. És akkor az vagy sikeres lesz, vagy nem lesz sikeres. Szóval a saját „hősiességemről” nem akarnék sokat beszélni.

- Az nem én voltam, az a bank volt.

- Semmi. Azt hiszem, mindig el tudtam választani a bankvezetői érdekeimet a magánemberi érdeklődésemtől. Nem lehet mondani például, hogy soha meg nem hallgatnék egy szimfóniát vagy egy zongoraversenyt, de azt mondani, hogy megszállott és lelkes koncertjáró volnék, túlzás lenne. Ezzel szemben imádom a teniszt. A bank viszont támogatta a komolyzenét, de nem nagyon támogatta a teniszt. Mert a bank azt csinálta, ami a banknak a legjobb volt, és én arra voltam kíváncsi, hogy a bank hogyan tudja a maga számára ebből a legnagyobb előnyt kovácsolni.

- Az ugyanaz volt.

- Az az enyém volt, de akkor a bank nem adott pénzt. Kivéve most, legutoljára az úgynevezett Kiútprogramnál, de most sem adott pénzt bele, csak kölcsönt, és a hitelezési veszteség egy részét vállalja. De a világ nagyot változott, és a szegénység problémája elől ma már egyetlen nagyvállalat sem térhet ki.

- Először ’95-ben adtam ilyen célra pénzt, azt hiszem, amikor kezdtem viszonylag - magyar viszonyok között - tehetős lenni... Akkor azt mondtam, keressük meg azt a területet, ahol legnagyobb a szükség. És akkor a tiszabői alpolgármester úrral, maga is cigányember, összefogtunk, és valamilyen célokra ott én pénzt adtam... Bevallom, nem éreztem jól magam ebben a „lemegyek a fővárosból, megnézem, kezet fogok” típusú műsorban.

Ez a Tiszabő-ügy aztán elhalt, mert szembe kellett néznem azzal, hogy nem jön ki az az effektus belőle, aminek kellene, nem láttam, hogy a dolgok ettől bármennyit is javultak volna. Ez a karitatív tevékenység is ugyanolyan szaktevékenység ugyanis, mint mondjuk a bank vagy bármi más, ezt is lehet jól meg rosszul csinálni, és kiderült számomra, hogy csak pénzt adni és közben semmi mást nem tenni, az komolytalan. És akkor 2000-ben egy korábban visszavonult egykori bankár-kollégám, ÚjlakyAndrás révén, aki addigra már komolyan beleásta magát a témába, megismerkedtem Derdák Tiborral és az általa vitt, főként oktatással kapcsolatos ügyekkel, és azokat sokkal reményteljesebbnek találtam, mint bármit, amit roma-ügyben korábban tapasztaltam, és akkor elkezdődött ez az együttműködés...

- Ezek mindig gyerek-ügyek, mindig a gyerekekhez kapcsolódnak valami módon. Vagy úgy, hogy kapnak a tanévindításhoz valamilyen segélyt, hogy megvehessék a tanszereiket, vagy nyári táborba mennek, vagy feljönnek Pestre, vagy az isten tudja, kirándulnak...

- Le-lemegyek időnként Sajókazára, korábban Mánfára vagy Alsószentmártonba, ahol a Tibor által szervezett iskolák és kollégiumok vannak, kezet fogunk, egyiküket-másikukat ismerem, de nem mondanám, hogy ez általános...

- Inkább úgy mondanám, hogy ezek a gyerekek élik a mindennapjaikat, és közben beesik hozzájuk félévente egyszer egy pesti ember. Ilyenkor Tibor azt mondja, hogy „ugye tudjátok, hogy Felcsuti Péter, aki...”, és akkor azt mondják: „igen, tudjuk, ő a Felcsuti Péter”.

- Engem sokkolt, amit láttam, nem tagadom. Amikor például Sajókazán bementem két diák szüleihez, akiket segítettem, azt mondtam, hogy ez nem lehet. Az nem lehet, hogy ez a ház a huszadik századi Magyarországon van, itt valami tévedés van. Ezek a házak nem lehetnek Európában, de még a Balkánon sem, most mi Afrika legmélyén vagy Indiában vagyunk. És ez valami rettenetes igazságtalanság: hogy ekkora egyenlőtlenségek vannak, és Magyarországon százezrek élnek így. Hogy fiatal és középkorú férfiak egész nap ott ülnek a ház előtt valami kis padkán, mezítláb, és a nagylábujjukkal kapirgálnak a homokban. És semmit, de semmit nem tudnak csinálni, mert nincs mit csinálniuk. Ez nem méltányos, ez nem sportszerű! És tulajdonképpen csak ennyi, ezért gondolom, hogy ezekkel az ügyekkel foglalkozni kell. Ez egy racionálisan belátható dolog, nem feltétlenül kell ehhez érzelmileg azonosulni, vagy barátkozni, elég, ha az ember tudja, de hogy ez nagyon nem igazságos így, ez nagyon nincs rendben így.

Ezeket az embereket az utolsó húsz évben egyszerűen csak kilökték a perifériára, hogy „ha megélnek a segélyből, jó, ha nem, akkor - hát édes istenem! - majd csak ellesznek valahogy”. Ezért ezek az emberek most túlélnek. Rendkívül nehéz körülmények között túlélnek. Nem azért, mert így születtek, mert genetikailag arra vannak kódolva, hogy túléljenek, hanem mert az elmúlt húsz évben folyamatosan olyan körülményeket teremtett ez a világ számukra, hogy - mindenfajta legális vagy illegális eszközökkel - túl kell élniük. Mert ha az a kérdés, hogy éhen haljon, vagy a szomszéd tyúkját ellopja, hát bizony, ő ellopja a szomszéd tyúkját. Az, hogy nekünk ez nem tetszik, más kérdés. Nem tudom, mi mit tennénk, ha az alternatíva az éhenhalás volna... Körülbelül ezt gondolom erről a dologról.

- Most már nyilván látszik, hogy engem nemcsak a bankszakma érdekel, pláne, nemcsak a saját ügyeim, azok is nagyon érdekeltek, de - talán a baloldali indíttatásomból, illetve a bennem lakozó kiscserkész habitusából következően - a társadalmi problémák is. És rettenetesen foglalkoztatott és aggasztott, ami 2006-2007 után egyre nyilvánvalóbbá vált: a magyar társadalomnak az utolsó évtizedben bekövetkezett nagyon súlyos úttévesztése. Japánban nevezik a 90-es éveket elvesztett évtizednek, amikor minden stagnált, pangott, semmi fontos nem történt sem kulturális, sem társadalmi, sem gazdasági értelemben, és ennek az analógiájára éreztem én úgy, hogy a 2000-es évek a mi elvesztegetett évtizedünk. Át kellett élnem a bankomban, ebben a tizenöt közép-európai országban jelen lévő multinacionális szervezetben dolgozva, hogy „bezzegországból” sereghajtóvá váltunk, és éreztem, hogy csak idő kérdése, hogy a bankom, amely korábban ugyancsak afféle „bezzegbanknak” számított - hiszen egy bank nem képes drámai módon másképp működni, mint a piac, amelyben létezik -, szintén elveszíti ezt a státusát. És egyszer csak belefutottam egy tanulmányba, amelyben egy Edmund Phelps nevű Nobel-díjas közgazdász arról elmélkedik, példákkal illusztrálva, hogy egy ország versenyképessége - nem függetlenül a bevezetett intézményi reformoktól - hogyan függ össze az illető ország értékrendjével, hogyan képes az értékrend támogatni vagy épp hátráltatni ezt a folyamatot. És innen nem volt nagyon távoli asszociáció a magyar társadalom értékrendjéhez eljutni, azzal kapcsolatban kérdéseket feltenni: hogy talán nemcsak arról szól ez a történet, hogy nekünk felelőtlen, impotens politikusaink vannak, egyébként felelőtlen és impotens politikusaink vannak, hanem arról is, hogy azért lehetnek felelőtlenek és impotensek, mert azokat az igényeket elégítik ki, amelyeket a választók sugallnak, illetve üzennek nekik. De hogy ebben bizonyosak lehessünk, meg kéne nézni, milyen a magyar társadalom értékrendje - gondoltam -, és akkor kértük fel a Tárkit erre a nemzetközi összehasonlító értékvizsgálat adataiból kiinduló kutatásra.

- Én akkor megkerestem gazdag embereket...

- Igen, mert azt hittem akkor még, hogy ez a kutatás, amely biztosan nagyon nagyot fog szólni, a politikai elitet szembenézésre kényszeríti. De hogy ne lehessen az a kifogás, hogy valami baloldali vagy épp jobboldali ügyről van szó, azt találtam ki, történjen paritásos alapon a finanszírozása.

- A szakma, tehát szociológusok és közgazdászok mondták, hogy ez az utolsó húsz év legfontosabb szociológiai kutatása, a politika azonban - pedig én naiv kiscserkész, hogy minél nagyobbat szóljon, a tanulmányt elküldtem 386 országgyűlési képviselőnek, a köztársasági elnöknek meg az összes közjogi méltóságnak - az egy szem Bajnai Gordon akkori miniszterelnökön kívül nem reagált rá. Pedig én úgy képzeltem, hogy ezek a gyakorlatilag politikamentes megállapítások valami hosszú lejáratú, össznemzeti stratégia kidolgozására és elindítására késztetik azokat, akik a döntéseket hozzák, legyenek bármelyik oldalon.

- Igen, és ez olyan csapdahelyzet, amiből szinte lehetetlen szabadulni. Ebből adódnak azok a versenyképességi problémák, amelyek túl vannak azon, hogy mennyi a költségvetés hiánya, és mennyi az államadósság. Mert ha technikai értelemben megoldják is az államadósság problémáját, mert lehet lefaragni, visszavenni, sok mindent lehet csinálni, de az alacsony versenyképesség rettenetes problémája, ami ebből az attitűd dologból fakad, még velünk marad. Ezért kellene kiemelni az aktuálpolitika teréből ezeket a kérdéseket, és olyan hosszú távú, nagy nemzeti programokat elindítani, amelyeken senki nem vitatkozik: hogy a bizalmat erősíteni kell, hogy a munkaerő képzettségét és mobilitását emelni kell, hogy meg kell tanulni angolul, hogy a megtakarítási hajlandóságot az emberekben erősíteni kell. Ezek nem a jobb- vagy a baloldalhoz köthető célok, ezek az országnak lennének fontosak, ez mindenkinek az érdeke.

- Nyilván nem könnyű a szembenézés saját hibáinkkal, nem szeretjük a kellemetlen igazságokat. Rengeteg illúzió él saját magunkban, a magyarsággal kapcsolatban, még viszonylag olvasott, iskolázott emberekben is: hogy milyen élelmesek, milyen okosak, milyen ügyesek vagyunk, minket mégis mindenki bánt. Vagy gondoljon a panelekre a sok magyar Nobel-díjasról meg olimpiai aranyérmesről... Ezektől a panelektől valahogy nagyon nehezen megy a megszabadulás.

- A tudósok azt mondják - és nekem nincs ebben vitám velük -, hogy a legfontosabb az intézmények iránti bizalom, ezért ha az intézmények maguk elkezdenének változni - és nem kérdés, hogy ez csak egy politika által vezérelt folyamat lehet -, az nagyon fontos lépés lehet. És én ezzel nem vitatkozom, csak azt mondom, hogy nekünk magunknak is változnunk kell, nekünk is rá kell ébrednünk, ahogyan az életünket és a világunkat berendezzük, az rossz, káros, önpusztító. Hogy akarjunk és merjünk változni és változtatni.
