% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Csókás Adrienn}
\title{ Vezetõ nélkül maradt a Fazekas  }
\date{2015, augusztus 24 \thanks{MNO} }
\maketitle

\begin{abstract}
  
\end{abstract}

\textbf{Kinevezett igazgató nélkül indul a tanév az ország legnevesebb iskolájában, a Budapesti Fazekas Mihály Gyakorló Általános Iskola és Gimnáziumban, miután az intézményt másfél évtizeden át vezetõ Hámori Veronika nyugdíjba megy, és utódját még nem sikerült megtalálni. Jelöltek ugyan voltak, de senki nem kapott elegendõ támogatást, így elölrõl kezdik a pályáztatást. A leköszönõ igazgatónõvel búcsúzása alkalmából beszélgettünk többek közt az intézmény száz esztendeje töretlen sikerének titkairól, az elitképzésrõl, a pedagógusok felkészültségérõl és a Klik-rendszer hozadékairól. Kiderült, az oktatás központosítása a Fazekast sem kímélte, a fenntartási és mûködtetési feladatok szétválasztásával bizony az ország elsõ iskolájába is beköszöntöttek a mindennapos anyagi gondok.}

\textbf{-- Mi az oka, hogy ilyen hosszú idõ után távozik az intézmény élérõl?}

-- Egyszerû az ok, nyugdíjas vagyok. Mivel már az utolsó éveimet is a nyugdíj szüneteltetésével dolgoztam végig, a távozásom nem meglepetés. A mostani -- harmadik -- igazgatói ciklusom elsõ pillanatától tudta mindenki, hogy ez egyben az utolsó ciklus lesz. Nemcsak a pozíciót hagyom itt egyébként, hanem óraadó tanári munkára sem kértem engedélyt. Nem tartom egészségesnek, ha egy leköszönõ igazgató bármilyen minõségben ott marad az intézményben.

\textbf{-- Könnyû volt megtalálni az utódját? A Fazekasnak nagyon régóta bérelt helye van a középiskolai rangsorok élén, az ország egyik, ha nem a legnevesebb iskolájának vezetését pedig nem mindegy, kire bízzák.}

-- Sajnos a mai napig nincs meg az utódom, a tanév így kinevezett igazgató nélkül fog indulni. Hárman is pályáztak ugyan, de a jelentkezõk közül senki nem nyerte el az államtitkárság támogatását. Most meg kell ismételni a pályázatot. Az új vezetõ megtalálásáig a helyettesem irányítja majd az intézmény életét, megbízott igazgatóként.

\textbf{-- Mennyi igaz abból, hogy komoly utódlási vita, belsõ harc alakult ki az iskolában?}

-- Nem volt ez akkora harc, de tény, hogy egy kolléga szó szerint az utolsó pillanatban nyújtotta be pályázatát. Ez keltett némi zúgolódást, mert én elõzõleg külön kértem, hogy lehetõleg mindenki év elején jelezze, akar-e jelentkezni, hogy fel tudjunk készülni, s hogy az illetõ kellõ támogatást szerezzen, mire eljön a választás. Ha két belsõ pályázó is van, és az egyik a legutolsó pillanatban jelenik meg, az érthetõ módon megosztja a tantestületet. Az lett volna a jó, ha a hivatalos pályázási idõszakig a belsõ versenyt lejátsszuk, és valakit egységesen támogat az egész iskola. Ehelyett az lett a vége, hogy senki nem kapta meg azt a megnyugtató többséget, amellyel az államtitkárság nyugodt lelkiismerettel kinevezhetett volna valakit.

\textbf{-- Az újrapályáztatás hónapokba telhet. Mikorra lehet így meg az új vezetõ?}

-- Bõ három hónapos átfutásra biztosan számíthatunk. Ha az új kört szeptemberben kiírják, akkor november végére lehet eredmény, és leghamarabb decembertõl nevezhetik ki az új igazgatót. Õszintén szólva nem számítottam rá, hogy az utódom bemutatása nélkül zárjuk a tanévet.

\textbf{-- Tizenöt éves vezetõi tapasztalata alapján milyen tanácsot adna az ön után következõnek? Mi a töretlen siker titka? Hogyan maradhat egy intézmény hosszú évtizedeken át az ország legjobbja?}

-- Ahhoz, hogy egy iskola százhárom éven át ugyanazon a szinten maradjon, elengedhetetlen feltétel, hogy törekvéseihez a mindenkori oktatási kormányzat a támogatását adja. Ezt az iskolát azért hozták létre, hogy az egyetemrõl kikerülõ pedagógusoknak legyen hol gyakorolniuk a szakmát. Ez a státus pedig megkívánta, hogy olyan pedagógusaink legyenek, akik nemcsak ösztönösen jól tanítanak, de módszertani repertoárjuk mások számára is minta lehet. Nagyon magas elvárásszint alakult ki a pedagógusokkal szemben, aminek a híre elterjedt, így fõleg a motivált, tanulni akaró gyerekek jöttek hozzánk. A jó képességû és szorgalmas diákok pedig elkezdték termelni az eredményeket. Márpedig ha egy iskola konstans módon tartja a színvonalat, akkor a mindenkori fenntartó érdeke, hogy támogassa.

\textbf{-- A folyamatos siker egyben nyomást is jelent?}

-- Kezdettõl nyomasztó felelõsség nyugszik minden nálunk munkába álló pedagógus vállán, mégpedig hogy tovább kell vinnie, amit az elõdei kivívtak. Nálunk nem az a hír, hogy javítottuk a kompetenciamérés eredményeit -- mert így is magasan az országos átlag felett vagyunk --, hanem arra kell vigyázni, nehogy csökkenjen az elért pontszám. Az, hogy minden elballagó diákunkat felveszik a felsõoktatásba, evidencia, így nekünk azért kell küzdeni, hogy az esõ helyen megjelölt intézménybe jussanak be. Mindig mindent maximális szinten csinálni óriási kihívás. Az utóbbi idõben pedig különösen nehéz, mert a kormányzat egységesíteni akarja a köznevelést, ebbõl pedig mi rendkívüli módon kilógunk.

\textbf{-- Mennyire hagyják, hogy az iskola a maga útját járja?}

-- Nehéz ezt kiharcolni, de mindig azzal érvelek, hogy ha eredményeket akar a kormány, akkor kérjük a feltételek megteremtését. Hogy csak egy példát mondjak: olyan év még nem volt, hogy a nemzetközi matematikai diákolimpiáról ne éremmel térjenek haza a magyar csapattagok, és hogy a csapat jelentõs részét ne fazekasos gyerekek tegyék ki. Azzal szoktam érvelni, hogy nem tudunk olimpikonokat nevelni, ha abból a matekkönyvbõl kell tanítani, amibõl mindenki másnak. Lehet ezt zsarolásnak is hívni, de nem véletlenül jutnak oda a gyerekeink, ahová jutnak.

\textbf{-- Mi kell még a kormány támogatásán kívül?}

-- A siker másik titka a kollégák naprakész felkészültsége. Azt szoktam mondani, hogy a Fazekas egy konzervatív értékeket képviselõ liberális iskola. Konzervatív, mert értékközpontúak vagyunk, és itt minden a tudás tiszteletérõl szól. Liberális viszont abban a tekintetben, hogy a cél érdekében nagyfokú rugalmasságra vagyunk képesek. Ha egy diákról csak a 11. évfolyamon derül ki, hogy orvos szeretne lenni, miközben addig végig humán osztályba járt, akkor minden követ megmozgatunk, hogy a természettudományos tagozatnak megfelelõ tananyagot tanulhassa.

\textbf{-- Általános iskolai és gimnáziumi képzést is folytatnak. Sokan vannak, akik itt kezdenek, aztán mégsem bírják a tempót?}

-- Mivel nem vagyunk körzetes iskola, minden évben 200-250 gyerek közül választjuk ki a felvehetõ hatvanat. Szerintem nincs az a szempont, amely alapján hatéves gyerekek között válogatni lehetne, ha valaki nem külsõ megjelenés és neveltségi szint alapján akar \textqq{jó, problémamentes} gyerekeket felvenni. Lehet, hogy egy vásott kisfiú nem tud két percig nyugton ülni, de õ az ország jövendõ Nobel-díjasa, és az is lehet, hogy a kifogástalanul viselkedõ gyerek késõbb komoly tanulási nehézségekkel fog küzdeni. Épp ezért sorsolással döntünk az elsõsök felvételérõl, konkrétan kalapból húzzuk a neveket. Annyi kivétellel, hogy valamennyi testvérgyerek és limitált létszámban az öregdiákok csemetéi elõnyt élveznek. A gimnáziumunk értelmiségiképzõ, ami nem mindenkinek vág egybe a vágyaival, képességeivel, de a nyolcadikosaink nagyobbik fele jön tovább velünk.

\textbf{-- Mekkora a túljelentkezés a gimnáziumba?}

-- Meglepõ módon nem olyan nagy, hisz a Fazekastól azért tartanak is. Sokan nem mernek jelentkezni, éppen a versenyistálló jelzõ miatt. Pedig mi folyamatosan küzdünk ez ellen. Több mint 1100 diákunk van, de korántsem versenyzik mindenki. Mellesleg külön figyelmet fordítunk arra, hogy a tanulóink el tudják viselni a sikert és a kudarcot, ne szálljanak el, de az önbizalmukat se veszítsék el.

\textbf{-- A rengeteg eredmény közül mire a legbüszkébb?}

-- Azt hiszem, azokat a gyerekeket tartom életem nagy sikereinek, akiknek az iskola sokat tudott adni ahhoz, hogy kiegyensúlyozott, boldog, eredményes emberek legyenek. Más, ha egy diákot csak végigviszünk azon az úton, amelyen már rajta van, és más, amikor az út kiválasztásában is mi segítünk, amikor az indítást is tõlünk kapja. Ez mindig boldogsággal tölt el. Igazgatóként pedig az a siker, ha látom, hogy a kollégák boldogan dolgoznak, kiteljesednek, karriert csinálnak, anélkül hogy rámenne az egészségük, családjuk, házasságuk.

\textbf{-- Sok ismert ember is kikerült a Fazekasból. Említene néhány innen induló és késõbb naggyá váló öregdiákot?}

-- Százas nagyságrendben vannak, akik a közéletben ismert személyiséggé váltak, köztük akadémikusok, tudósok, politikusok, színészek, élsportolók. Sok híresség indult innen, de nem tudom, ki nagyobb ember. Hadd említsem név szerint egyedül Lovász Lászlót, a Magyar Tudományos Akadémia~ elnökét, akinek a személyisége óriási erõt ad az iskolának. Elnök úr a mai napig tisztelettel viseltetik irántunk, és mindig számíthatunk rá; nagyon büszkék vagyunk arra, hogy itt végzett.

\textbf{-- És mit gondol, hogyan tehetõ igazán eredményessé az az iskola, ahol sokkal rosszabbak a tanítás feltételei, gyengébbek a diákok képességei?}

-- Nagy közhely, de nem szabad egymáshoz mérni az iskolákat. Nekünk, pedagógusoknak -- tanítsunk bármilyen iskolában is -- az a dolgunk, hogy a gyerekeket ismerjük meg és juttassuk el képességeik maximumáig. Lehet, hogy ez egyik gyereknél a magasan kvalifikált értelmiségi pálya, a másiknál meg az írni-olvasni tudás. Nem kisebb az érdeme annak az iskolának, amelyik a diszlexiás gyerekeknek ad életesélyt, mint a Fazekasé, amelyik csodakarriert befutó embereket nevel. Ha tanácsot kell adni, azt mondanám, nagyon kell szeretni a gyereket. De nem a szülõvel vetekedõ szeretetre, hanem felelõsségre gondolok. A pedagóguskollégákat pedig mindig a kisugárzásuk alapján válogassuk meg. Elsõdleges elvárás a szakmai tudás, de legalább ilyen fontos, hogy az illetõnek olyan legyen a személyisége, amely biztonságot áraszt, és nem gyomorgörcsöt okoz.

\textbf{-- Hogy látja a jelenleg pályán lévõ pedagógusok felkészültségét? A Fazekasban válogatott gárda tanít, de nyilván van rálátása a nagy átlagra is.}

-- Vegyes a kép. Rengeteg csodálatos, elhivatott fiatal kerül a pályára, de vannak bizony olyanok is, akik jobb híján írták be a tanár szakot is a felvételi lapra. Sajnos nincs az egyetemeken olyan vizsgálat, amely egzakt módon eldöntené, hogy alkalmas-e a személy, így mindig vannak, akikrõl rövid idõ alatt kiderül, hogy idegesíti õket a gyerek.

\textbf{-- Szükséges volt akkor a minõsítési rendszer bevezetése?}

-- Hiszek abban, hogy a pedagógusminõsítési rendszer hosszú távon segíteni fog. Eddig nem volt példa arra, hogy külsõ személy következményt maga után vonó értékelést adott volna arra vonatkozóan, hogy milyen minõséggel teszi a dolgát a tanár. Az új rendszer -- amelynek kidolgozásában magam is részt veszek -- a módszertanban, szakmában, emberségben legjobb pedagógusokat emeli feljebb, és ezzel a filozófiájával egyetértek. Hozzáteszem, az életpályamodell bevezetési módjával, az átalakítást övezõ egész káosszal nem értettem egyet, de magát a minõsítést jónak tartom. Természetesen hosszú éveknek kell eltelniük, mire a reform meghozza elsõ gyümölcseit, és magát a minõsítési rendszert is folyamatosan finomítani kell. Olyan pedagógusokra van szüksége a köznevelésnek, akik megtanítják a diákokat kérdezni, vitatkozni, érvelni, illetve akikben él az önképzési igény, és megértik, hogy ma már ezerféle forrásból tájékozódnak a gyerekek.

\textbf{-- A filozófia mellett az életpálya anyagi oldalával is elégedett?}

-- Nálunk fõleg a pályakezdõ kollégáknak hozott anyagi elõrelépést az életpályamodell, míg a magasan kvalifikált, sokat dolgozó pedagógusainknak sajnos csökkent a bérük, mivel megszûnt a minõségi bérpótlék, és nincs túlóradíj. A minõsítések révén viszont nagyon sokan felkerültek idõközben a pedagógus 2 fokozatba, ami már némi pluszt jelent, sõt ha minden igaz, januártól a 110 fõs nevelõtestületbõl 43 kolléga már mester- vagy kutatótanári fokozatig jut.

\textbf{-- Hogyan birkóznak meg a Klik-rendszerrel? Sok iskolában szakmailag és anyagilag is visszalépést hozott a központi fenntartás.}

-- Az egyik nehézség, hogy a Klebelsberg Intézményfenntartó Központ (Klik) nagyon lassan reagál. Amikor például a nyugdíjkorhatárt elérõ kollégák továbbfoglalkoztatását kérelmeztük, volt, hogy a nyáron beadott kérvényekre a következõ év áprilisában jött válasz. Képzelheti, milyen úgy elkészíteni a tantárgyfelosztást, hogy fogalmunk sincs, ki maradhat velünk, és kitõl kell megválnunk. A nyugdíjazással kapcsolatban egyébként is óriási gond, hogy aki tanév közben éri el a korhatárt, és nem kap engedélyt a folytatásra, azt egyik napról a másikra el kell küldeni, akkor is, ha épp érettségizõ osztályt visz. A másik fõ gondot pedig a mûködtetés és a fenntartás kettõssége jelenti, ami miatt folyamatos a labdázás, hogy kinek mit kell fizetni. Semmi gazdasági önállóságunk nincs, az utolsó krétáig mindenért könyörögni kell. Visszatérõ probléma, hogy a Kliknek nincs pénze idõben kifizetni az érettségivizsgáztatásért járó pluszjuttatásokat, és hogy saját folyószámla híján tulajdonképpen csak szabálytalanul tudunk pénzt szedni bármire. Sokat köszönhetünk a szülõi és alapítványi felajánlásoknak, de be kell látnia az oktatási kormányzatnak: hosszú távon nincs olyan, hogy megfelelõ finanszírozás nélkül produkáljon egy iskola ilyen eredményeket. A központosítás túlszabályozással jár, ami a szuverén értelmiségi attitûddel rendelkezõ pedagógusokat sérti, korlátozza, motivációjukat gyengíti. Bárki lesz is az utódom, a körülmények miatt nem irigylem.

\textbf{-- És ön mihez kezd a következõ tanévtõl? Vállal még szakmai feladatokat, vagy a megérdemelt pihenésé lesz a fõszerep?}

-- Év végéig még dolgozom az Oktatási Hivatalnak a minõsítési rendszerrel kapcsolatos projektben, és nagyon szeretnék végre komolyabban tevékenykedni a Bolyai János Matematikai Társulatban, amit kicsit elhanyagoltam az utóbbi idõben. Ezenkívül biztosan lesznek ismerõsök és barátok, akiknek a gyermekeit fel kell készíteni érettségire. Nem utolsósorban pedig van egy fõiskolás lányom, aki komolyan számít arra, hogy most már gyakrabban lesz otthon ebéd. Kicsit szeretnék végre úgy anya lenni, ahogy az elmúlt években nem sikerült.

\end{document}

