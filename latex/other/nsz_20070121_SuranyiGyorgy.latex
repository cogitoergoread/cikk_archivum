% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Surányi György}
\title{ A magyar "csoda"  }
\date{2007, január 21 \thanks{Népszabadság } }
\maketitle


Egyetlen "botlástól" eltekintve (Népszabadság, 2002. december), az elmúlt években elkerültem, hogy a szûk nyilvánosságon kívül fejtsem ki álláspontomat a gazdaságpolitikáról, illetve a monetáris politikáról. Megszólalásomnak most alapvetõen két oka van.

Egyrészt a folyamatok kiegyensúlyozott értékeléséhez mára kellõ távolságba kerültem a jegybanktól. Ugyanakkor ennek az idõszaknak a tanulságai hasznos útravalóul szolgálhatnak a következõ évekre nézve. Másrészt, az utóbbi idõben számos olyan elemzés jelent meg a sajtóban, amely általam nem képviselt nézeteket tulajdonított nekem. S e megnyilvánulásokra válaszolnom kell.

Ez az írás alapvetõen az elmúlt pár év inflációs folyamataival foglalkozik, és érinti a monetáris politika néhány fontos elemét. Nem célja a gazdaságpolitika egészének részletes áttekintése. De a félreértések elkerülése végett le kell szögezni: változó intenzitással, de a 2001 eleje és 2006 közepe között megvalósult - egyébként nem teljesen homogén - gazdaságpolitika lényegében minden fontos elemét, a mögötte meghúzódó elveket, feltevéseket, a megvalósítás kivitelezését minõségi és mennyiségi értelemben egyaránt súlyosan hibásnak, felelõtlennek, az ország érdekeivel rövid, közép- és hosszú távon mélységesen ellentétesnek tartom. Ez a megállapítás kitüntetetten igaz a megvalósult államháztartási/költségvetési politikára. Azt is fontos kiemelni, hogy a 2006 elejére-közepére kialakult, elõbb-utóbb (kiigazítás nélkül) nyílt válsággá érõ makroökonómiai egyensúlyhiány "motorja" az elmúlt hat év következetes, de súlyosan hibás államháztartási és jövedelempolitikája.

A gazdaságpolitika kedvezõtlen fordulata 2000 végén következett be. A beruházások és az export gyors bõvülésén alapuló fenntartható és dinamikus (évi öt százalék feletti) növekedési pályát felváltotta a költségvetési költekezésen és a gazdaság teljesítményével összhangban nem álló belföldi fogyasztás ösztönzésén alapuló gazdaságpolitika. Egy nyitott kis gazdaságban azonban ez a politika elõbb vagy utóbb, de biztosan és törvényszerûen lassuló vagy a környezethez képest (tehát relatív) lassuló gazdasági növekedéshez vezet. A magyar gazdaság stabil helyzetbõl indulva öt évig bírta, és harcolt önmaga érdekei és a józan ész ellen.

\section{Különleges recept}

Mégis, mintha lett volna egy, csakis egy terület, amely üde kivételként, dacolva a kedvezõtlen gazdasági környezettel, meglepõen szépen teljesített. Ez pedig nem más, mint éppen a monetáris politika, illetve tevékenysége eredményeként az infláció alakulása. Elõször 2001 közepe és 2003 közepe, majd 2004 közepe és 2006 eleje között az infláció valóban régen nem látott alacsony szintre süllyedt. Különösen imponáló volt a 2006 elején mért 2,2 százalékos éves fogyasztói árindex. Ez az eredmény már-már az árstabilitás mindenki által hõn áhított Kánaánjának beköszöntét jelezte.

Miközben a gazdaság minden fontos mutatója az egyensúlytól való erõteljes eltávolodást jelezte, egy kitüntetett területen mintha minden sikerült volna. Valóban lehetséges ez? Az IMF, az OECD, az EU, a jegybank, a kormány és a politikusok elemzéseit olvasva a válasz határozott igen. Ebben az egyhangú és egyoldalú kórusban "disszonáns" hangon nem könnyû megszólalni.

Joggal kérdezhetik: vajon miért ne örülhetnénk végre önfeledten annak, amit vagy harminc éve nem tapasztaltunk? A magyar gazdaság az árstabilitás közelébe ért, örüljünk hát együtt a jegybank és az ország sikerének! Hiszen az árstabilitás alapvetõen fontos eleme a közjónak, az alacsony infláció vitathatatlanul a legjobban szolgálja a hosszú távú növekedést. A jegybank mindenhol a világon kétséget kizáróan az árstabilitás elõsegítésével teheti a legtöbbet az emberek, a családok jobb életéért.

Akkor mégis, hol itt a hiba? Minimum három alapvetõ ponton. Egyrészt, a közép- és hosszabb távon is fenntartható, tehát nemcsak múló emlékként feltûnõ alacsony inflációt a jegybank sehol a világon nem képes egyedül elõállítani Ez még akkor is így van, ha különbözõ - kivételesen politikai - megfontolásból hajlandó az árstabilitás vélt/valós érdekében jelentõs, rövid távú, növekedési és foglalkoztatási áldozatot elõidézni, ill. kikényszeríteni. Másrészt, ha az infláció elmúlt években tapasztalt csökkenése fõként a Magyar Nemzeti Bank (MNB) monetáris politikáját dicsérné, akkor az infláció napjainkban tapasztalt felpörgése is alapvetõen a jegybank tevékenységének kudarca volna. De egyik állítás sem helytálló. Sokkal inkább arról lehet szó, hogy az infláció elfojtása 2006 elejére, majd visszapattanása a magas egy számjegyû szférába ugyanannak a hibás költségvetési, jövedelmi és monetáris politikai keveréknek a következménye. Harmadrészt, a 2006 elejére elért, önmagában akár imponálóan alacsony infláció (csakúgy, mint 2003 elején) sajnos, nyilvánvalóan nem volt fenntartható. Az ideiglenesen elért árstabilitás közeli érték egy súlyosan hibás, voluntarista államháztartási politika, és sajnos egy ugyancsak téves, illúziókon alapuló monetáris politika eredõje.

Mi lehet a magyarázata és az elõfeltétele a 2006 elejéig látszólag eredményes antiinflációs politikának? Az antiinfláció hazai receptje meglehetõsen egyszerû, de azért nem kell feltétlenül szabadalmaztatni. 2000 vége és 2005 között elõbb kb. 4 százalékról nagyjából évente a GDP 8 százalékára, majd 2006 elejére 11-12 százalékára nõtt az államháztartás hiánya. Az állami kiadások aránya is megugrott; a GDP 43 százalékáról 52 százalékára, csakúgy, mint az államadósság GDP-hez mért aránya: 52 százalékról kb. 62 százalékra. Ezzel párhuzamosan, de eme költségvetési folyamatoktól nem függetlenül, 2001 és 2006 között a reálkeresetek nagyjából kétszer gyorsabban emelkedtek, mint a termelékenység növekedése. Az államháztartás szinte megállíthatatlanul növekvõ finanszírozási igénye mellett (nem utolsósorban a lakástámogatási rendszer abszurditásai miatt) elõbb drasztikusan nullára csökkent a lakosság nettó pénzügyi megtakarítása, majd egy kicsit magasabb, de még mindig szerény szinten stabilizálódott. Így a belföldi eredetû finanszírozási források akkor apadtak jelentõsen, amikor az államháztartás finanszírozási igénye éppen az egekig szökött. Az állam (persze ez is mi vagyunk) és a lakosság (lehetõségeit jóval meghaladó) szimultán bekövetkezõ túlköltése (túlkereslet) szükségszerûen ásta alá az ország külsõ pénzügyi egyensúlyi helyzetét. A magas szinten stabilizálódó és nem beruházás (különösen nem magánberuházás) által serkentett és az idõszak egészében nem jelentéktelen mértékben ismét külsõ eladósodásból finanszírozott folyó fizetési mérleghiány egyértelmûen az állandósult belföldi túlkereslet kifejezõdése. Nos, nagyjából ilyen makroökonómiai feltételek mellett mérséklõdött az elmúlt év tavaszára az infláció szintje az árstabilitás közelébe.

Az antiinfláció magyar receptje tehát a következõ: emeld meg az államháztartás hiányát, növeld az állami kiadások, valamint az államadósság arányát a GDP-hez képest, növeld a reálbéreket legalább kétszer gyorsabban a termelékenység bõvülésénél, ürítsd le a háztartások/lakosság nettó pénzügyi megtakarítását, a külsõ pénzügyi egyensúly gyengítésével emeld meg az ország devizában denominált külföldi eladósodását, vagyis teremtsd meg a belföldi túlkeresletet, és következetesen tartsd fenn ezt az állapotot. Ha ezeket a folyamatokat együtt, egyszerre, összehangoltan sikerül elõállítani, akkor majdnem ideális feltételek jönnek létre a sikeres-eredményes dezinflációhoz. Ez itt nem egy karikatúra, hanem a magyar gazdaság és pénztörténet 2001-2006 közötti valósága.

Az elõbbiekben vázolt környezetben hajtotta végre a jegybank és - tévedés ne essék - a kormány az infláció átmeneti csökkentését. A szóban forgó makrováltozók rendkívül kedvezõtlen alakulása az idõszak egészében nem a pénzügyi stabilitást, ellenkezõleg: a közép- és hosszú távú instabilitást, növekedéslassulást, inflációgyorsulást vetítették elõre. Az államháztartás hiányának változása, szinte folyamatos növekedése, a költségvetési kiadások GDP-hez viszonyított arányának megszakítás nélküli emelkedése, az adósság/GDP ráta növekedése, a reálbérek-reálkeresetek lehetõségeket meghaladó növekedése, a belföldi pénzügyi megtakarítások arányának zsugorodása, a külsõ egyensúlyhiány növekedése, a belföldi túlkereslet állandósulása külön-külön is, de együttesen még inkább a stabilitás aláásásával jár, és az infláció felgyorsulásának veszélyével fenyeget. Ez a veszély azonban az egyensúly helyreállításának periódusában, tehát csak jóval késõbb válik valósággá. Tehát nem azonnal és nem feltétlenül rövid távon, és nem feltétlenül ugyanazok fizetik az árát, akik az egyensúlyhiány felhalmozódásának idején annak kedvezményezettjei voltak.

\section{Látszat és valóság}

Itt érdemes egy pillanatra megállni, és nagyító alá vonni a gazdaságpolitika két alrendszerének szerepét, felelõsségét a folyamatban. Az infláció csökkenése, az árstabilitás numerikus szintjének pillanatokig tartó megközelítése ugyanis rövid távon éppúgy tükrözi a költségvetés helyzetének orbitális romlását, mint az MNB antiinflációs erõfeszítését. Az infláció mérséklõdése ugyanis jelentõs mértékben a gazdaság egyéb területein felhalmozódó feszültségek árán, és nem természetes, organikusan javuló egyensúlyi viszonyok közepette állt elõ. A jegybank, feladatát komolyan véve, de megfeledkezve arról, hogy középtávra kell összpontosítania, a fundamentális folyamatoktól jórészt függetlenül, az árstabilitás elérésére törekedett az idõszak egészében. (A monetáris politika keretét adó inflációs célkitûzés rendszerének elemzése végképp meghaladja e cikk lehetõségeit. Az MNB munkatársai tollából ugyanakkor kiemelkedõen magas színvonalú, persze nem vitathatatlan elemzések olvashatók e keretrõl a Közgazdasági Szemle 2006. decemberi számában.)

Az MNB egészen 2006 elejéig a monetáris transzmisszió messze leghatékonyabb elemén, az árfolyamcsatornán keresztül törekedett az infláció letörésére, az árstabilitás elérésére. (Nem lenne meglepõ, ha egy körültekintõ elemzés arra a következtetésre jutna, hogy de facto az MNB inkább árfolyam-, mint inflációs célt követett 2005 végéig.) Ehhez az idõszak nagy részében olyan kamatpolitika kellett, amely képes volt a megborult külsõ egyensúly és ennek nyomán a hullámzó mértékû, de trendjében a piaci bizalom folyamatos csökkenését tükrözõ kockázatok kompenzálására. Olyan kamatpolitikát alkalmazott a jegybank az inflációs célok és saját rövid távú hitelességének erõsítése érdekében, amely a bel- és külföldi kamatok különbségére építve biztosította a forint árfolyamának jelentõs, a gazdaság fundamentumaitól elszakadó felértékelõdését. A forint így bekövetkezõ reál és nominál felértékelõdése nyilván jelentõsen hozzájárult az infláció mérséklõdéséhez, de ez erõltetett, távolról sem egyensúlyi vagy/és fenntartható, a gazdaság nemzetközi versenyképességének javulását tükrözõ folyamatok eredõjeként alakult ki. Az árszínvonal növekedési ütemének (túl)erõltetett csökkentése, az egyébként is fennálló feszültségeket növelve, további torzulásokat okozott a gazdaság egyéb szegmenseiben. Ilyen volt például a költségvetés kamatkiadásainak, így deficitjének felesleges további növekedése, a reálbérek és reálkeresetek még irreálisabb, versenyképességet is korlátozó emelkedése, a nemzetközi áru- és szolgáltatási mérleg romlása. A monetáris politika tehát önmaga is hozzájárult a makrogazdasági egyensúlytalanság növekedéséhez, miközben egy területen látszólag és rövid távon eredményes volt.

Az árfolyam euróhoz viszonyított erõltetett felértékelõdése, tartósan 250 forint alatt tartása más megközelítésben is számos kérdést vet fel a monetáris politika hatékonyságát, közép- és hosszú távú inflációt mérséklõ hatását illetõen. Az természetesen nem kétséges, hogy 2001-tõl a költségvetési és a jövedelempolitika szinte korlátlan lazítása mellett elkerülhetetlen volt a monetáris szigorítás. Amivel vitám van, az nem a szigorítás szükségessége, hanem a mértéke. Az irreálisan szigorú monetáris kondíciók - mind kamat-, mind árfolyamoldalon - a monetáris hatóság szándékaival részben ellenkezõ hatást váltottak ki. A hatalmas kamatkülönbözet, ami kialakult a belföldi és külföldi piacok között, a forintárfolyam aránytalan felértékelõdéséhez vezetett. De a gazdaság teljesítményétõl elszakadt "erõs" forintnak a fenntartása olyan kockázattal terhelt, ami más oldalról valóban megkövetelte a példátlanul magas kamatprémium fenntartását. A túlzottan magas nominális és reálkamatszint, és az ettõl elválaszthatatlan, szinte fenntarthatatlan árfolyam-erõsödés tömeges valutahelyettesítést idézett elõ. Már régen nemcsak az üzleti szektor, de egyre szélesebb körben a lakosság is a deviza irányába tolta el pénzügyi mûveleteit. Közép- és hosszú távon, 5-15 év horizontján olyan elõnyt élveznek a devizában eladósodottak, hogy emellett szinte eltörpülni látszik az árfolyamkockázat fenyegetõ réme. Az infláció leszorításának helytõl, feltételek meglététõl teljesen független jegybanki és kormányzati vágya a magyar gazdaság egyoldalú euroizálását erõsítette. A magas kamatszint csak a forintban denominált hitelkeresletet mérsékelte. Az összes hitelkeresletet (forint + deviza) éppenséggel még tovább növelte. (A lakástámogatási rendszer abszurdja még a forintban megjelenõ hitelkeresletet sem mérsékelte a kamatok irracionális támogatási rendszere miatt.) A lakáshitel-felvevõk jelentõs része egyszerre élvezte az alacsony devizakamat és a változóan, de nem ritkán felértékelõdõ forintárfolyam elõnyét. Ha valami, akkor éppen a jegybank "erõs forint" vagy inkább túl erõs forint politikája nyomta az egyébként pénzügyi szempontból nem túl tájékozott tömegeket a devizában történõ hitelfelvétel irányába. Ezzel a jegybank nemhogy hûtötte, csökkentette volna a belföldi kereslet tömegét, ellenkezõleg: fûtötte azt. Így szándékával ellentétben a túl szigorú monetáris politika még hozzá is járult a belföldi túlkereslet állandósulásához. A belföldi túlkereslet pedig a külsõ egyensúly romlásán keresztül elõbb vagy utóbb az árfolyam leértékelõdéséhez, gyengüléséhez, az infláció felgyorsulásához vezet.

A kevésbé, de ésszerûen szigorú monetáris politika tehát nem fûtötte, de hûtötte volna a belföldi keresletet. A lassúbb belföldi keresletemelkedés kisebb egyensúlyhiány (költségvetési, folyó fizetési mérleg) felhalmozódásával járt volna. Ezért a belföldi kereslet növekedési ütemének fékezésével elért inflációmérséklõdés is tartósabb, megalapozottabb lehetett volna. Ugyanakkor a kisebb makroökonómiai egyensúlyhiány felhalmozódása miatt az elkerülhetetlen költségvetési kiigazítás is lényegesen kisebb inflációgyorsulással járna. Így a periódus egészében az infláció átlagos szintje minden bizonnyal alacsonyabb szinten alakulna. Az infláció szélsõséges hullámzása (egy éven belül 2-8 százalék között) és az inflációs cél esetleg évekig tartó elérhetetlensége megkérdõjelezi a jegybank inflációellenes politikájának, így az inflációs célkitûzés rendszerének hitelességét is és hatékonyságát is.

Egy jövedelemtulajdonos volt csupán - mert a magánszektor hitelkeresletére és pénzügyi megtakarítására alig hatott a monetáris szigor -, amely elszenvedte - nem a monetáris szigort, hanem - a túlzott, s ezért a keresletszûkítés oldalánál ineffektív szigort, ez pedig a költségvetés. A költségvetés, az állam azonban ismert okok folytán csak nagyon korlátozottan kamatérzékeny. Ezen a téren egy súlyos, nagyon drága és igen megkérdõjelezhetõ hatékonyságú jövedelemtranszfer ment végbe a magyar állam (azaz a magyar adófizetõk) és a nem rezidens (külföldi) pénztulajdonosok között. Megint: a külföldi befektetõk hosszú idõn át nemcsak a példátlan kamatkülönbözetet fölözték le, de ha a reflexeik jók voltak, óriási összegeket kerestek a forint nominális felértékelõdésén is. Cserében - ezt is el kell ismerni - a (túl) erõs forint megakadályozta az infláció elszabadulását. Ez mindenképpen hasznos és pozitív eleme volt ennek a politikának. De az aránytalan monetáris szigor, az infláció mûvi, nem fenntartható, sokszor meglepetés szerû csökkenéséhez is hozzájárult. Ezzel a meglepetésdezinflációval azonban a jegybank az amúgy is fenntarthatatlan reáljövedelem-növekedést még feljebb tornászva, tovább mélyítette a gazdaság egyensúlyhiányát.

\section{Veszélyes illúziók}

A szükségesnél és az indokoltnál szigorúbb kamatpolitika tehát a jövedelemtranszferen keresztül (belföld-külföld) a külsõ egyensúlyt és az államháztartás helyzetét rontotta. Ezzel elérkeztünk a költségvetés dezinflációs szerepének vizsgálatához. A magas, idõnként túl magas kamatok, minden egyebet változatlannak tekintve, tovább rontják az adósi helyzetben lévõ költségvetés egyenlegét. Vagyis, miközben nõ a deficit a növekvõ kamatkiadások okán, a magas kamatok erõsítik az árfolyamot, s így némi idõeltolódással csökken az infláció. De nem ez az egyetlen terület, ahol a költségvetés - egyenlegének romlása révén - segített az infláció fékezésébe. Más területeken ugyancsak a deficitet növelve járult hozzá az állam az infláció rövid távú féken tartásához. Közvetlenül ilyen költségvetési döntés az árak emelkedésének adminisztratív korlátozása. A gáz, a villamos energia, a tömegközlekedés (MÁV, BKV, Volán), a gyógyszerárak stb. támogatása, befagyasztása, évente sok száz milliárd forinttal terhelte az államháztartás egyenlegét. Közvetve az összes olyan állami ingyenes vagy/és részleges térítésû állami szolgáltatás növekedése, amelyek kiadásait az adott idõszak adóbevételei vagy a belföldi pénzügyi megtakarítás növekményei nem fedezték, azaz amelyeket deficit terhére fedezetlenül finanszírozott a költségvetés, paradox módon rövid távon az infláció fékezését segíti.

A közvetett és közvetlen költségvetési ártámogatás, hiányteremtés (pl. gázártámogatás) vagy bizonyos költségvetési alrendszerek hiányának fedezése (pl. egészségügy, nyugdíj) rövid távon az árak átmeneti stabilitását hozza. A költségvetés növekvõ hiánya, a növekvõ túlkereslet, a növekvõ túlelosztás mellett stabilizálódó, mérséklõdõ infláció azonban sajnos fenntarthatatlan. Az infláció csökkenésének ugyanis éppen a növekvõ, és nyilvánvalóan teljességgel fenntarthatatlan államháztartási hiány, a növekvõ költségvetési kiadások, a határozottan növekvõ államadósság/GDP ráta, a romló külsõ egyensúly az ára. Nyilvánvaló átváltás alakul ki a költségvetés hiánya és az árak növekedési ütemének csökkenése között. Miközben a kormány és ellenzéke, jegybanki és más elemzõk dicsérték az infláció megszelídítésében elért eredményeket, megfeledkeztek ennek drámai hátterérõl. A rövid távú inflációs sikerek tükörképe ebben a folyamatban ugyanis az államháztartás siralmas helyzete, illetve az egyoldalú, deklarált céljával ellentétben csak a rövid távra koncentráló, és a gazdasági és pénzügyi stabilitást szándékai ellenére tovább romboló monetáris politika. A fiskális politika teljes úttévesztése, felelõtlensége, költekezése közepette, az ország lehetõségeit jelentõsen meghaladó aggregált kereslet mellett sajnos nem lehetséges a fenntartható árstabilitás. A monetáris politika csak elég szûk keretek között lehet képes a fiskális és a jövedelempolitika tévelygéseinek korlátozására. Ugyanakkor, még edukációs célokból is hibás azt az illúziót kelteni, hogy szabadon lehet költekezni, fogyasztást növelni, egyensúlyt rombolni, hiszen a monetáris politika jóvoltából jutalmul így is eljutunk az árstabilitás birodalmába.

A jegybank az egyensúlyhiányok felhalmozása mentén tett kísérletet a stabilitás elérésére; sikertelenül. Ha az elmúlt egy évet, és az elõttünk álló másfél-két évet elemezzük, ez elég egyértelmû. A választásokat követõen a kormány hozzákezdett a gazdasági kiigazítás roppant fájdalmas programjához. Az államháztartás egyensúlyának vagy szerényebben még elfogadható/tûrhetõ hiányának elérése rendkívüli erõfeszítéseket, sokszor súlyos egyéni, családi áldozatokat igényel. Ennek a folyamatnak egyik keserves kísérõje az infláció újbóli felpörgése. Elõrejelzések szerint az árszintnövekedés üteme nagyjából arra a szintre ugrik vissza, ahonnan 2001-ben az újabb dezinfláció folyamata elindult. Így a márciusi õrségváltásnál az MNB új vezetése elölrõl kezdheti a bizalom kiépítését, a valódi árstabilitás feltételeinek megteremtését. Sokáig lehet arról vitatkozni, vajon lehetséges-e olyan kiigazítási programot kialakítani, amely nem vagy a mostanihoz képest kevésbé emeli az inflációt. Személyesen komoly kétségeim vannak e felõl, hiszen a korábbi alacsony infláció semmilyen szempontból nem nevezhetõ kiegyensúlyozott, fenntartható, organikus módon kialakult tartós árstabilitásnak. Nem olyan, amelyet a gazdasági szereplõk egyértelmû hosszú távú várakozásai horgonyoztak le az árstabilitásként értelmezhetõ jegybanki középtávú inflációs cél körül. Az alacsony infláció mögött minden elemében labilis, fenntarthatatlan folyamatok húzódtak meg. Irdatlan költségvetési hiány, fogyasztói túlköltés, nagy külsõ egyensúlyhiány, túlértékelt (243-245 forintos) árfolyam. Amit láttunk, tapasztaltunk, az nem árstablilitás, hanem durván elfojtott infláció volt.

Mégis, a kiigazítás során minden lehetséges erõfeszítést meg kell tennie a kormánynak, a jegybanknak, az érdekképviseleteknek az infláció növekedésének csillapítására. Ezt követõen egy szerves fejlõdés eredményeképpen a gazdaság versenyképességét, a növekedés fenntarthatóságát erõsítõ árstabilitás eléréséért szükséges és érdemes küzdeni. Ebbõl a szempontból az elmúlt idõszak nem igazán megnyugtató. 2006 nagy és kritikus részében a monetáris politika meglehetõsen laza volt, illetve rossz ütemben, késlekedve és kevéssé reagált a folyamatokra. A jegybank vezetése természetesen tisztában volt 2005-ben és 2006-ban is az ország makrohelyzetével. Nyilvánvaló kellett legyen, hogy a kiigazítás bekövetkezik: vagy akaratlagosan, a kormány kezdeményezésére, vagy ami sokkal fájdalmasabb a piaci kényszerek hatására. Annak, aki életében látott már a miénkhez hasonló méretû egyensúlyhiányt, egyértelmû, hogy a gazdaságpolitikai fordulat változatlan árszint mellett nem történhet meg. (Kivéve azt a nem nagyon valószerû esetet, amikor a nominális bérek és jövedelmek lefelé is rugalmasak.) A monetáris politikának alapvetõ feladata az infláció gyorsulásával szembeni preventív fellépés. Ugyanakkor mi történt nálunk? A forint árfolyama a 2006 január eleji 250 forint körüli szintrõl a második negyedévben nagyjából 265 forint körüli szintre, majd az év közepére átlag 275-285 forintos szintre gyengült. Január és június között a központi bank semmit nem tett, legfeljebb kritizálta a költségvetési politikát. Ezt követõen, júniusi ülésén - szerencsétlen piaci kommunikációval összekapcsolva - csupán 0,25 százalékkal emelték a kamatot. A késõbbiekben sem kapkodott a Monetáris Tanács (MT), októberig 6-ról 8 százalékig emelte az irányadó kamatot. A jegybank hátradõlve szemlélte a monetáris kondíciós index drámai lazulását, miközben nyilvánvaló volt az infláció 18-24 hónapon belüli erõteljes gyorsulása.

Vajon miért nem szigorított gyorsan, határozottan, a piacokat megnyugtató módon, az inflációs várakozások hûtése érdekében? A közkeletû válasz a jegybank Monetáris Tanácsának megosztottságára, az úgynevezett inflációs héják és galambok számának kiegyensúlyozottságára szokott hivatkozni. Ezúttal, eltekintve ennek a megkülönböztetésnek a mi esetünkben vett bornírtságától, a tények sem igazolják ezt a feltevést. Az MT ugyanis - a publikált jegyzõkönyvek szerint - nagy egyetértésben szavazott a kamatok tartása mellett 2006 júniusáig, de ezt követõen sem fedezhetõ fel drámai, rendszeres és szisztematikus megosztottság. Ezért semmilyen racionális magyarázatot nem találni arra, hogy a monetáris kondíciók ilyen jelentõs mértékû lazulására miért nem, miért késõn, miért vonakodva reagált a Jegybank. Különösen akkor érthetetlen, ha a szükségesnél alacsonyabb kamatszint mellett figyelembe vesszük a forint árfolyamának nagyon veszélyes gyengülését, illetve ennek az inflációra és az inflációs várakozásokra gyakorolt nyilvánvalóan kedvezõtlen hatását. Ráadásul akkor erõsített bele - na, nem nagyon - a szigorításba a jegybank, amikor végre kiderült, hogy a kormány valóban hozzálát az államháztartás konszolidálásához, a gazdaságpolitikai fordulat végrehajtásához.

Az MT jegyzõkönyvei alapján talán egy nem meggyõzõ magyarázat adódhat azért. Úgy tûnik, mintha az Európai Központi Bankhoz vagy az amerikai jegybankhoz hasonlóan, kamatciklusok, tehát a fokozatos szigorítás és enyhülés szakaszai váltanák egymást nálunk is. Csakhogy meglehetõsen nagy félreértésnek tûnik a magyar helyzetben a fejlett, kiegyensúlyozott piacok gyakorlatának másolása. A szigorítás/lazítás kiegyensúlyozott, évekig tartó kamatciklusai az eurózónában vagy éppen az USA-ban hosszú évek óta az organikusan elért árstabilitás megõrzése mellett, a konjunktúra- ciklusokhoz kötõdnek. Nálunk aligha igazolható ezeknek a körülményeknek a megléte. Egyrészt sajnos messze vagyunk a gazdaság egészének és alrendszereinek harmóniájára épülõ árstabilitástól. Másrészt "kamatciklusaink" nem igazán kapcsolhatók az üzleti ciklusok mozgásához. Az árstabilitást csak ideig-óráig közelítettük meg. Nem a gazdasági folyamatok egészséges mûködésének eredõjeként jött létre, hanem pont fordítva. A felhalmozott és fenntarthatatlan makroökonómiai, külsõ és belsõ feszültségek (költségvetés-ár-árfolyam) egyik mellékterméke az átmenetileg elfojtott infláció. Itt nem azért kell szigorítani, hogy középtávon is fennmaradjon az árstabilitás, vagy éppen lazítani, mert középtávon nem látszik veszélybe kerülni az infláció, és egyébként a konjunktúraciklus állása megengedi egyiket vagy másikat. Az erõltetett, a gazdaságpolitika diszharmóniájára épülõ infláció elfojtása szükségszerûen (ár)robbanáshoz vezet. Itt nem hosszú távú, stabil - kiegyensúlyozott gazdasági - folyamatok, alacsony, az árstabilitás szintjéhez horgonyzott piaci várakozások vezérlik az infláció folyamatát. Ezért ebben a közegben egyelõre illúzió azt képzelni, hogy a monetáris politika ugyanolyan kifinomult módon mûködhet, mint más piacokon.

\section{Szigorítás és lazítás}

A 2006-ig tartó korszak tehát túlzott és néhol káros szigorítását 2006 elsõ felének érthetetlen és szintén káros monetáris lazítása váltotta fel. Az infláció a még gyorsuló és további gyorsulást elõrevetítõ változása, az átmenetileg kedvezõtlenné váló külsõ feltételek ellenére sem cselekedett határozottan a jegybank. Utólag akár igazolható is lenne a jegybank politikája. Októbertõl váratlanul, vélelmezhetõen az MNB számára is, nagyon megerõsödött az árfolyam, mérséklõdtek a hozamok. A változó piaci hangulat valószínûleg a konvergenciaprogramnak, illetve valószínûsített következetes végrehajtásának szól, miközben újra javult a feltörekvõ piacok megítélése is. Ebben a helyzetben az sem kizárt, hogy a forint árfolyama megint elszakad a realitásoktól. Az ellentmondásosan kommunikáló és hezitáló jegybank keze azonban meg van kötve. Az elmúlt évi késõi és elégtelen mértékû szigorítás a kiigazítás programjához való minimálisan ambivalens viszonya lehetetlenné teszi hatékony monetáris politika vitelét. A teljes és a maginfláció erõteljes emelkedése közepette 2006 végén, illetve 2007 elején saját logikáján belül akár kamatot is kellene emelnie a jegybanknak. Az árfolyam megerõsödése, netán túl erõssé válása azonban elvileg a kamatok csökkenését sem zárhatja ki. Ezt a valóban nehéz döntést alapvetõen az határozza meg, hogy az MNB vezetése vajon tényleg bízik-e önmaga hitelességében, ill. saját rendszerének, tudniillik az inflációs célkitûzés rendszerének hatékonyságában. A kívülrõl látható bizonytalanság ugyanakkor azt sugallja, hogy a jegybank vezetése önbizalmában meginogva, maga is ellentmondásos jeleket ad a piacnak, saját helyzetértékelését, illetve az inflációs várakozásokat illetõen. Nem tud, nem mer, nem akar a meginduló makrokiigazításra támaszkodni. Kiderült, amit eddig is tudni lehetett: alacsony infláció, hosszú távú árstabilitás csakis a gazdaságpolitika alrendszereinek koherens együttmûködésén, kölcsönös bizalmán, összehangolt cselekedetein nyugodhat.

\section{Tanulságok}

Szeretném végezetül aláhúzni az árstabilitás kiemelkedõ fontosságát. De az árstabilitás elérése nem lehet öncél. A tartósan fenntartható, valóban alacsony, árstabilitásként értékelhetõ infláció nem érhetõ el hatalmas mértékû, a gazdaság összes más területén felhalmozott és nyilvánvalóan fenntarthatatlan gazdasági feszültségek mentén. A fenntartható árstabilitás elérésében persze a hiteles és szigorú monetáris politikának kitüntetett szerepe van. De a monetáris hatóság csak akkor lesz sikeres, csak akkor tudja elérni a célját, ha az infláció elleni küzdelemben együtt vesz rész a kormánnyal, a munkavállalókkal, a munkaadókkal. Csak erõs és stabil gazdaságnak lehet ugyanis erõs, stabil fizetõeszköze. Ez nem egyszerû elhatározás vagy választás kérdése. A fizetõeszköz reálfelértékelõdése csak akkor lehet tartós, ha kedvezõ egyensúlyi folyamatokat takar, illetve a gazdaság nemzetközi versenyképességének javulását tükrözi. A fenntartható erõs árfolyam, akárcsak a fenntartható árstabilitás a kedvezõ gazdasági-pénzügyi folyamatok következménye. Ezen feltételek hiányában a túl szigorú monetáris politika a rövid távú dezinfláció érdekében tovább fokozza a gazdaság egyensúlyhiányát, a túl laza monetáris politika pedig az elkerülhetetlenül magasabb infláció révén ronthatja az egyensúlyt, a növekedést, illetve a közép- és hosszú távú árstabilitás elérésének lehetõségét. Az igazi kihívás: ésszerûen szigorú monetáris politikával e két véglet között megtalálni a józan középutat.

A szerzõ egyetemi tanár, az Intesa Sanpaolo Bank közép- és keleti-európai regionális elnöke, a Magyar Nemzeti Bank korábbi elnöke (1990-9191, 1995-2001) 

\end{document}

