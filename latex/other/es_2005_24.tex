% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{dr. E. Á., pszichiáter}
\title{  A szinglik magánya  }
\date{2005, június 17 \thanks{ÉS, 49. évfolyam, 24. szám, 2005 június 17 } }
\topmargin -1.6cm        % read Lamport p.163
\oddsidemargin -1.6cm   % read Lamport p.163
\evensidemargin -1.6cm  % same as oddsidemargin but for left-hand pages
\textwidth      7.7in
\textheight	10.1in
\maketitle


% \textqq{ }
A német nyelvterületrõl származó bonmot szerint minél magasabbra emelkedik egy nõ a társadalom ranglétráján, annál többen látnak be a szoknyája alá. A sanda érzékiséggel megfogalmazott bölcsességben nemcsak világunk intim anatómia iránti olthatatlan érdeklõdése válik megragadhatóvá, hanem az elvárások aszimmetriája is körvonalazódik: a privilegizált szociális státusban lévõ hölgyektõl környezetük sokkal inkább megkövetelte a szexuális jó modort, mint a hasonló helyzetben lévõ uraktól. Pontosabban szólva: a \textqq{jó modor} jelentéstartalma - nemektõl függõen - alapvetõen különbözött. Európában mintegy hatvan évvel ezelõtt indult meg e szociálevolúciósan rögzült - és ezredéveken át változtathatatlannak gondolt - ellentmondásos normarendszer egyre gyorsuló erodációja: a humán genitáliák mûködtetésére vonatkozó regulatív mechanizmusok elõször uniformizálódtak, aztán individualizálódtak, napjainkban már ki-ki önállóan hoz döntést afelõl, hogy életének aktusorientált szférájában mely elemeket fogad el comme il faut-nak, s melyeket nem. A folyamat szervesen összefügg a nõk általános emancipációjával, részben következménye, részben pedig katalizátora annak. Következménye, amennyiben az \textqq{egyenlõ munkáért egyenlõ bért} - még korántsem teljesült - követelményének, akár logikai folyományaként fogadhatjuk el a köldökön aluli egalitás igényét, annyiban pedig katalizátora, hogy az ágyszolgálati kisemmizettségbõl, megalázottságból történõ menekülés kényszere minden bizonnyal fontos generáló tényezõje volt az emancipációs mozgalmak kiteljesedésének. Az elmúlt fél évszázad tehát felülírta a hölgyek szexuális viselkedését meghatározó társadalmi programot, az intim életvilág liberalizációjának mégsem a nõk lettek a nyertesei. A szociális élet terének kitágulásával a gyengébb nem hihetetlen elszántsággal vette birtokba a kedvezõbb társadalmi státusok felé vezetõ utakat: a felsõoktatásban évrõl évre nõ a lányok aránya, egy hamburgi felmérés szerint a középszintû menedzsmentben dolgozók 20 százaléka nõ, a 30 évnél fiatalabbak korcsoportjában pedig már semmilyen különbség sincs a vezetõ beosztásban dolgozó nõk és férfiak aránya között. A társadalmi ranglétrán felfelé haladva a hölgyek tehát sikerrel veszik az akadályokat, közben a szoknyák rövidebbek lettek, a fehérnemûk tenyérnyire zsugorodtak, és mégis: a létra aljában álldogáló szociális kukkolók - fejüket értetlenül ingatva - kényszerülnek megállapítani, hogy tekintetüket felfelé fordítva néznivaló még csak akad, de a zaftos szenzációt kínáló látnivaló szinte teljesen hiányzik. És ebben a helyzetben a létra egyre magasabb fokait dühödt egzisztenciális vehemenciával meghágó hölgyek sem feltétlenül érzik jól magukat. Sokan gondolják közöttük úgy, hogy ezért is a férfiak a hibásak. Na persze.

Harminchárom éves vagyok, orvos is vagyok, közgazdász is vagyok, és egy megyei kórház gazdasági igazgatóhelyettese is vagyok. Angolból felsõfokú, németbõl középfokú nyelvvizsgát tettem, egy hónapja már heti tíz órában tanulok svédül, a skandináv jóléti modell most már hanyatlóban van, de a hibáiból azért tanulhatunk. Persze nemcsak a modell érdekel, hanem az ország is. Apám a megyei posta igazgatójaként ment nyugdíjba, anyám gyalogos közalkalmazott. A lakásom csak másfél szoba, de tényleg nagyon szép, a kocsim középkategóriás, ruhatáramat pedig - egyik kolléganõm megállapítása szerint - igényes eleganciával állítottam össze. A nettó fizetésem - mindenféle mellékessel és pótlékkal együtt - közel van a háromszázhoz, egyedül élek, szerda esténként szüleimnél vacsorázom, és vasárnaponként náluk ebédelek. Társkapcsolataimról ezzel el is mondtam mindent. Mondhatnám azt is, hogy egyedül vagyok, mert nincs idõm a szerelemre, de amikor õszintén szembenézek magammal, úgy gondolom, hogy inkább nyelvtanfolyamokkal, kondicionáló tornával, kommunikációs tréninggel, pszichodrámával, munkahelyi pályázatok írásával töltöm ki azt az idõt, amelyet nálam szerencsésebb-szerencsétlenebb kortársaim párzásra, illetve párzási elõkészületekre fordítanak. Régi barátnõim kicsit irigykedve mondják rám, hogy szingli vagyok, én ezt nem szívesen hallom, mert úgy fordítom le magamnak, hogy menthetetlenül haladok a vénlányság felé. Tudom, hogy ma már ez idejétmúlt kategória, szerintem legfeljebb megfogalmazásában az, tartalmát tekintve nem. Azt hiszem, az egész az egyetem vége felé bicsaklott meg, akkor döntöttem el végleg, hogy nem leszek orvos, egyszerûen megijedtem a felelõsségtõl, hogy tudatlanságommal, tapasztalatlanságommal esetleg betegebbé tehetem a beteget, pedig nekem ott és akkor muszáj tennem valamit, nincs sem idõ, sem lehetõség tanácsot kérni, hoz valakit a mentõ, aki hasát tapogatva ordít a fájdalomtól, s nekem döntenem kell, hogy vakbélgyulladása, vesegörcse, petefészek-gyulladása, cisztája van, vagy csak egyszerûen keresztbeállt benne a szél. Az elsõ kórházi gyakorlatok után be kellett látnom, hogy erre képtelen vagyok. Akkor kezdtem el tájékozódni az egészségügy gazdaságtana felé, végül már két egyetemre jártam egyszerre (az egyikre levelezõn), aztán késõbb így választottam állást is. Négy év telt el, s azóta munkahelyemen én vagyok a harmadik számú vezetõ, fizetésem csaknem háromszorosa egykori csoporttársaim jövedelmének (persze nekem nincsenek solvens betegeim), közülük többen még mindig valamelyik nõvérszállás szolgálati férõhelyén laknak. Megérte? Igen is, meg nem is. Õszintén szólva, mindig utáltam az alárendeltséget, rendszerint hamarabb tudtam, hogy egy adott helyzetben mit is kell tenni, mint az, akinek ezt utasításként kellett volna megfogalmaznia. Fogalmad sincs, hogy mennyi értelmileg igen szerény képességû - nyugodtan kimondhatom: fogyatékos - férfi dolgozik vezetõként, és nem csak az egészségügyben. Érdekes: a gimnáziumban csupa okostojással voltam körülvéve, a rendszerváltás évében érettségiztem, cigarettafüstben pácolt, vörösboros éjszakákon raktuk össze a születõ új világot, aztán az egyetemen csupa tökfejjel találkoztam, az értelmesebbeket is csak saját szakmájuk érdekelte. Velük éljek együtt? Szerelmi életem úgy kezdõdött, hogy fiatal medika voltam, amikor vakbélmûtétem elõtt nõgyógyász is megvizsgált, s az elsõ érintés után megütõdve lépett hátra a vizsgálóasztaltól: a kollegina még szûz? Nem fûzött hozzá kommentárt, és aztán nagyon tapintatosan viselkedett, de éreztem benne az értetlenkedést, láttam az arcán, hogy mélységesen sajnál. Mindig is gyûlöltem a sajnálatot. Egy ötödéves sráccal akkor már többször is összefutottunk a menzán, a dzsessz volt a mániája - belõle sem lett orvos, mindenféle hajókkal járja a világot, és dollárért trombitál -, kezdtem odafigyelni rá, és észrevettem, hogy észrevette, hogy nõ vagyok. Kétszer voltunk koncerten, aztán a tavaszi vizsgaidõszak elõtt csavarogtunk egy nagyot a Börzsönyben, felfedeztem, hogy csókolózni jó dolog, és az is nagyon finom, amikor olyan helyen simogatnak meg, ahol - eddig úgy hittem - nem illik. A biológiai státusom - virgo intacta - persze komoly problémát jelentett számomra, de egyik este ittunk a lakásán néhány kóser szilvát, és végül sikerült elmondanom neki, hogy én még kislány vagyok. Nem lepõdött meg, vállat vont, és azt mondta, hogy nálam a szerva, döntsem el, hogy mit akarok és mikor. Nekem pedig hirtelen összegyûlt a torkomban a nyál, és nagyon csúnyákat kiabáltam neki, a lényeg az volt, hogy ha már nemének képviselõjeként oly büszkén viseli királyi péniszét, akkor talán õ kegyeskedjék döntést hozni afelõl, hogy méltónak talál-e a deflorációra, mert helyzetembõl adódóan ilyen ügyekben egyáltalán nincs gyakorlatom. Átnyúlt az asztal felett, és megfogta a kezemet, kellemesen beleborzongtam az érintésébe, szerettem volna kérni, hogy várjunk még egy napot, de már nem tudtam semmit sem mondani. Úgy történt minden, ahogy a szakirodalom leírja: szorongtam, fájtam, sikoltottam, örültem, aztán másnap meg a következõ napokban megismétlõdött az egész. Még néhány hónap, és nemcsak biológiailag, hanem pszichoszexuálisan is nõvé váltam, csodálatos élményekkel és lélekgyarapító érzetminõségekkel gazdagodva. A Nagy Õ pedig teljesen elmerült a szerelemben. Ez azt jelenti, hogy gyakorlatairól, vizsgáiról teljesen megfeledkezett, ha nem ivott, akkor trombitált, ha nem trombitált, akkor ivott, s ha egyiket sem csinálta, akkor aludt vagy füvezett. Mindezt állítólag azért tette, hogy végre tisztán lássa helyzetét. Én akkor már nála sokkal pontosabban láttam a perspektívákat: okos is volt, tanulni is tudott, de a trombitát nem kellett tanulnia, azt szinte magától tudta, prognosztizálható volt, hogy a könnyebb út mellett fog dönteni, s így is történt. Szép lassan beszervült az akusztikus és narkotikus gyönyörök világába, évet halasztott, majd bõröndjével és trombitájával világgá hajózott. Azt hiszem, menthetetlen volt, persze azért nincsenek pénzügyi gondjai. Az egyetem végéig volt néhány középszintû kapcsolatom, de azok az ágyak hamar kihûltek, úgy nem lehet tartósan együtt élni, hogy vagy tanulunk, vagy szeretkezünk, vagy hallgatunk. Néha elmentem a társaimmal bulizni, de sosem tudtam felvenni a ritmust: a füvesek tétova félmondatokat vakkantottak egymásnak, s el voltak szállva saját bölcsességüktõl, a piások meg dühödt szomorúsággal siratták leendõ önmagukat. Ettõl kellett volna jól éreznem magam? A kórházban a szakszemélyzet 70 százaléka nõ, az orvosok tradicionálisan a nõvérekkel vagy az ifjú kolleginákkal jönnek össze, három éve vagyok gazdasági vezetõ, ezalatt mindössze két ténsasszony seggû fõorvos próbált legyeskedni körülöttem, az egyik kopasz volt, és állandóan izzadt, a másik meg kövér volt, fogait sárgára festette a nikotin, és a fülébõl csomókban kiállt a szõr. Errefelé ilyen a felhozatal. Persze van társaságom, vannak barátaim, de kínosan vigyáznak arra, hogy semmi olyat ne mondjanak, még kevésbé tegyenek, ami a barátság keretein túlmutat. Vagy két hete szombaton egyik pénzügyes barátomnak kicsit megártott a Finlandia, nem tudott kocsiba ülni, lefektettem a heverõre, aztán amikor a többiek elmentek, lehúztam cipõjét-zokniját, az ingét kigomboltam, a nadrágját meglazítottam, és biztos, ami biztos, az ágya mellé készítettem egy lavórt. Ültem a heverõ szélén, nyugodtan aludt, mélyeket lélegzett, én pedig nagyon szomorú voltam. Másnap kávéval ébresztettem, aztán rántottát csináltam - nem szeretem a konyhát, de akkor valahogy jól éreztem magam benne -, ültünk a reggelizõasztalnál, szülõkrõl, testvérekrõl beszélgettünk, szép, napfényes elhevernivaló délelõtt volt, a szavak puhábbak lettek, és valahogy mást jelentettek, mint a hétköznapokon. Olyanok voltunk, mintha egy szappanoperában ülnénk, s az futott át az agyamon, hogy tulajdonképpen milyen szép ez így. Aztán kócosan és megviselten becsöngetett a szomszédasszony, valamilyen ótvar otthonka volt rajta meg egy széttaposott papucs, elfelejtett mosószert vásárolni, pedig neki csak ilyenkor van ideje mosni, egész héten robotol, férje szombat-vasárnap építkezéseken dolgozik, mert hatvanezer a lakásrészlet, kocsi sincs még, és õszre itt a gyerek. Mindezt egy szuszra elhadarta, állva itta meg a kávét, aztán sietve behúzta maga után az ajtót, egy pillanatra csend lett, én pedig gyorsan leszedtem az asztalt, és nem beszélgettünk tovább. Úgy éreztem, már nincs mirõl. (dr. S. J. gazdasági igazgató)

Magyarországon 1970 és 2000 között - a háztartások összességéhez viszonyítva az egyszemélyes háztartások aránya 17,5 százalékról 26,2 százalékra nõtt, s a tendencia évrõl évre gyorsul. A házasságkötések száma folyamatosan csökken, s a hölgyek egyre idõsebb korban mennek férjhez, s a válások száma gyarapodik. Az USA-ban már 2000-ben meghaladta az egyszemélyes háztartások száma a családokét, hazánkban pedig a férfiak 22 százaléka és a nõk 40 százaléka él párkapcsolat nélkül. Tehát egyre szívesebben vagyunk egyedül, egyre többen veszik komolyan azt a megállapítást, mely szerint: a házasság kiválóan alkalmas azon problémák megoldására, amelyek házasság nélkül nem jelentkeznének. Mindent összevéve: az adatok arra utalnak, hogy klasszikus férfi-nõ kapcsolati modell teljes felmorzsolódásának vagyunk tanúi. Hat-nyolc évtizeddel ezelõtt a házasságok még egy életre köttettek, az asszonyok engedelmesen szolgálták urukat, majd a nõk gazdasági függõségének megszûntével egyre gyakoribbá, végül mindennapossá lettek a válások. A következõ lépést az élettársi kapcsolatok laza kötöttsége jelentette, ma már a 20-35 éves korosztály jelentékeny része mindenféle szorosabb kötöttséggel szemben hûvös tartózkodást mutat. És ez érthetõ: a heveny érzelmi impulzusok idõszakától eltekintve az együttélés a munkamegosztás, az alkalmazkodás kényszerét jelenti, azzal jár együtt, hogy egy mindig jelen lévõ másik tükrében kell megélni önmagunk, és ez bizony könnyen válik idegesítõvé. Cserébe lényegében nem kapunk semmit: megfelelõ végzettség és munkabírás birtokában a saját fészek egyedül is felépíthetõ, a genitális biztonság pedig úgyis csak idõleges, az idõ múlásával az ehhez kapcsolódó kényszerek inkább terhet jelentenek az érintetteknek, semmint örömet. Az egyedüllét tehát nemcsak kevesebb bonyodalommal jár, hanem tisztességesebb is. A népesség reprodukcióját tekintve persze nem feltétlenül elõnyös, hogy éppen azok kapcsolódnak be a legcsekélyebb mértékben e folyamatba, akik gazdasági adottságaiknál, intellektuális pallérozottságuknál fogva elvileg a leginkább kedvezõ feltételeket tudnák biztosítani az utódok felneveléséhez, de ezen aligha változtathatunk. A konzervatívabb beállítódásúak a 20-35 éves, magasan kvalifikált, az átlagnál lényegesen nagyobb havi bevétellel rendelkezõ, többnyire vezetõ (középvezetõ) munkakörben dolgozó, egyedülálló hölgyeket \textqq{marketing-görlöknek} nevezik, a köznyelv pedig a \textqq{szingli} terminus technicusszal jelöli a csoport tagjait. Létük kifejezetten a városokhoz - elsõdlegesen a nagyvárosokhoz - kapcsolódik, vidéken hiányoznak az ilyen életformához szükséges feltételek. Az önmagunkkal szembeni intellektuális és esztétikai igényesség (kozmetikus, fodrász, szauna, kondicionáló torna, egészségorientált életmód) mellett a presztízsfogyasztás óriási kényszere, a státusszimbólumok kiemelkedõ szerepe, s mindenekelõtt a teljes függetlenség alapvetõ szükséglete jellemzi e létszámában egyre gyarapodó társadalmi réteget. Az intellektuális igényesség a színvonalas kulturálódásban mutatkozik meg, de mindennapi munkájuk is komoly szellemi felkészültséget, szakértelmet, szociális intelligenciát igényel. Tehát minden adott, a hoszszú távú pszichoszexuális kötõdés ugyan hiányzik, de az nem is fontos. Persze az is lehet, hogy csak azért nem fontos, mert hiába hiányzik, úgysem lehet rajta segíteni.

Én most már túl vagyok az ötvenen, és ha valaki húsz évvel ezelõtt azt mondja nekem, hogy egy ápolt, csinos, okos, jó pénzügyi kondíciókkal, jó állással rendelkezõ, saját lakásban élõ, egészséges, fiatal lány egyszer azért fog megkeresni, mert nincsenek intim kapcsolatai, arról - futurisztikus lázálmát hallva - azt gondoltam volna, hogy valamilyen téveszme áldozata. Pszichiáterként párkapcsolatokkal foglalkozom, de az utóbbi években egyre többen fordulnak hozzám a párkapcsolatok hiánya miatt. Nem ripacsos arcú, szerencsétlen alkatú, társalgásra képtelen, félõs, szégyenlõs, bimbóként megfonnyadt, \textqq{combjuk között fütyül a szél} félszûzek - õk egyébként nyitottak a kompromisszumokra, s így nincsenek nehézségeik -, hanem huszonéves, \textqq{gazdag is, és okos is} bombázók. Semmiképpen sem betegek, nem küzdenek önértékelési zavarokkal, csak éppen beszélgetni akarnak errõl az állapotról. Nem mondják ki, de érzem bennük, hogy nem irányításra van szükségük, hanem információra, s ennek függvényében majd önállóan döntenek teendõik felõl. Pontosabban fogalmazva: nem terápiát kérnek, nem is tanácsot, hanem azt várják, hogy egy tapasztalt, a témában jártas, szakképzett partner értelmezze helyzetüket. Én ilyenkor azzal kezdem, hogy - a látszattal ellentétben - nincsenek kedvezõ cserepozícióban. És éppen azért nincsenek, mert igen magas értéket képviselnek. A bonyodalmat az okozza, hogy ez az érték megoszthatatlan. Tehát vagy egy ugyanolyat kapnak cserébe, mint maguk, vagy szükségszerûen alulválasztanak. Mert azt aligha fogadnák el megoldásként, hogy hétfõn egy szép, kedden egy gazdag, szerdán meg egy okos fiúval randevúzzanak. A hasonló csereértéket képviselõ férfiakból pedig igen kicsi a készlet. Egy részük nõs - õk ebben az életkorban még nem jelentenek komoly választási alternatívát -, más részük pedig kínosan ügyel függetlenségére. Külön csoportot alkotnak a már egyszer elváltak, õk keserû tapasztalataikból okulva menekülnek a komolynak ígérkezõ kapcsolatok elõl. Marad tehát a szalonképes alulválasztás lehetõsége. Amikor megkérdezem, hogy a szépség-okosság-gazdagság trióból melyik adottság hiányát fogadnák el a legkönnyebben, érdekes módon kétharmaduk a gazdagságot mondja a legkönnyebben nélkülözhetõ feltételnek (feltételezve persze, hogy a jelölt kedvezõ gazdasági perspektívákkal rendelkezik), harmaduk pedig a szépséget. Az értelmesség tekintetében nincs kompromisszum. A közgazdasági hangvételû helyzetértékelés után ügyfeleim egy része többé nem jelentkezik, akikkel viszont rendszeresen találkozom, azok megnyílnak, s egyre nyilvánvalóbb lesz, hogy a szinglik párkapcsolatai nemcsak a profeszszionális teljesítménykényszer, nem is a szociális hierarchiában elfoglalt kiváltságos pozíció miatt problematikusak, hanem személyiségükbõl adódóan is. Igen gyakran tapasztalom, hogy a totális autonómia igénye, az anya - vagy más hasonló korú nõ - családon belüli elnyomottságának, kiszolgáltatottságának megtapasztalására vezethetõ vissza, de az önérvényesítési törekvésekben is fontos szerepet kapnak az olyan negatív élmények, mint a szülõk félbetört karrierje, amikor választaniuk kellett a család és nagyobb terhelést jelentõ vezetõ beosztás között. Egy slágerszöveg ugrik be, nem feltétlenül pontos az idézet: \textqq{ha nem hiszed el, hogy életed ajándék, / nézd meg jobban, hogy' élnek anyádék}.

Lényegre törõ fogalmazás, akár a szinglik himnusza is lehetne. Merthogy õk megnézték, és másként választottak, mint a szülõk generációja. Így persze a genetikusan kódolt lányos álmok, a nagy, õsi asszonyos vágyak aligha megélhetõk. Nem lehet egyszerre szeretkezni és szûznek maradni, azaz nem lehet egyidejûleg feloldódni a szerelmes érzelmi elkötelezõdésben, és közben megõrizni függetlenségünket is. De hát akkor már mindig egyedül leszek? - kérdezte egy rendkívül csinos huszonkilenc éves hölgypáciensem a hatodik ülésen, amikor beszélgetésünkben tisztáztuk az elõbb elmondottakat. Nem, válaszoltam neki, de ennek évrõl évre nõ az esélye. Furcsa módon az is gondot jelent, hogy a szinglik tulajdonképpen nincsenek egyedül. Rendszerint kiterjedt társaságuk van, barátnõk és barátok népes csapata veszi õket körül. Csakhogy - valamilyen furcsa, kimondatlan közmegegyezés értelmében - a társaság tagjai semlegesnemûként tekintik egymást, vagyis a hölgyek annyira egyenrangúak és egyenjogúak, hogy már majdnem fiúk. Na már most: a magányból könnyû kilépni, hiszen környezetem tudja rólam, hogy egyedül vagyok, tehát potenciális partnerként kezel, míg a szinglik esetében a zajos és mozgalmas társasági élet elfedi a társtalanságot a kívülálló elõl. És a társaságon belül ráhajtani valakire, az ugyebár olyan égõ. Ez a szexuális enerváltság egyébként szöges ellentétben áll a hatvanas (és talán a hetvenes) évek aktusra fókuszált házibulijaival, az üvegpörgetéseket, bugyibulikat követõ, fürdõszobákban, vendégszobákban, konyhákban, galériákon, diszkréten elsötétített benyílókban lebonyolított viharos, de szép emlékû összefonódásokkal. Én úgy gondolom, hogy e változás a férfiak felfokozott önvédelmi reflexével magyarázható. Túlpszichologizált, sikerorientált világunkban a kudarc kerülése cselekvéseink egyik vezérelve lett. Egy kapcsolatkezdeményezés visszautasítása pedig mély és sajgó sebet hagy az egyre érzékenyebbé váló - mondhatnám óvodáskorba regrediáló - férfilélekben. Napjainkban a férfiak sokkal jobban félnek az ilyen kudarcoktól, mint a partnerként kiszemelt hölgy hiányától. Ha az elsõ bátortalan közeledésre nem kapnak világos és egyértelmû pozitív visszajelzést, feladják. Visszahúzódnak. Várnak, és közben úgy csinálnak, mintha szenvednének. Nem gõgösek õk, csak gyávák. Félnek egy szép és okos nõ válaszától, inkább kitérnek a megmérettetés elõl, bármennyire jóképûnek tartják is magukat. Könnyû nekik: az átlaghölgyek színes sokasága kimeríthetetlen bõségben rendelkezésükre áll. Így egyenlítõdnek ki a születéskor kapott deficitek. Boldogok a középszer lányai, mert övék a szépfiúk ágya. 

\end{document}
