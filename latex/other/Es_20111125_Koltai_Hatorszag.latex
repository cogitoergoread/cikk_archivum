% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Koltai Tamás}
\title{ Hátország színház  }
\date{2011, november 25 \thanks{ÉS LV. évfolyam 47} }
\maketitle

Annak, hogy Dörnert és Csurkát kinevezhették az Új Színház élére, két elõfeltétele volt. Az egyik, hogy Magyarországon a politika olyan, amilyen. A másik, hogy a színház is olyan, amilyen. A kettõ összefügg. A kultúra a valóságos életfolyamatok tükre, a mûvészetek közül pedig közvetlen nyilvánosságánál fogva a színház a legérzékenyebb visszajelzés: élõ, egyenes közvetítés a társadalom aktuális állapotáról. A színház nem tud hazudni. A leghazugabb színház is társadalmi szükségletet elégít ki, különben nem lenne nézõje. A kérdés csak az, mennyire áll érdekében a politikának, hogy a színházat a hazugság szolgálatába állítsa, illetve a színháznak, hogy a politikát kiszolgálja.

Az Új Színház-botrány kapcsán a politika szerepét többé-kevésbé részletesen taglalta a sajtó és a színházi szakma, legföljebb addig az evidenciáig nem jutottak el, hogy Csurkáék kinevezése nem anomália, hanem a szélsõjobb egy évtizede gerjesztett eszkalációjának elsõ manifeszt kulturális gyõzelme. (Meddõ vita, hogy tudott-e róla a miniszterelnök. Az elõadó-mûvészeti törvény teljhatalmat biztosít a központi akaratnak.) Ez az elsõ igazi területfoglalás. A totális okkupációt - ha folytatódik a társulati kisbirtokok megmentésének hiú reményében fogant, történelmi vaksággal párosult lapítás - a következõ választások után fogjuk megtapasztalni, amikor a Fidesz-Jobbik-koalícióban az utóbbi kapja a kulturális tárcát. Ezt megelõzendõ nem elég a színházi szakmának észbe kapnia. Az országnak kellene. Nem elsõsorban a színház elcsurkásodása miatt.

Ennek az írásnak nem a politika a tárgya, hanem a színház. Azt a kérdést teszi föl, milyen az a kulturális-szakmai közeg, amelyben egy Dörner-Csurka-Pozsgai-féle korszerûtlen, retrográd színházi eszme úgy hatol át, mint kés a vajban. Ha úgy tetszik: milyen a Hátország Színház hátországa.

Egy felmérésbõl, amelyben a politika által befolyásolt színházvezetõi kinevezésekre vonatkozó kérdéseket tettünk fel posztkommunista országokban élõ színházi szakembereknek - az anyag megjelenik majd a Színházban -, kiderül, hogy a legtöbb helyen a politikusok maximum a barátaikat nyomják be az igazgatói székbe, bizottsági (helyi) szinten, azaz a kinevezéseknek, ha függenek is a politikai erõviszonyoktól, nincs ideológiai tartalmuk. Mivel a nagypolitikában máshol nem létezik akkora szakadék a pártok között, mint nálunk, kultúrharc sincs, így nemhogy szélsõséges politikai nézetek szószólói nem kerülhetnek pozícióba, maga a politikai nézet, bármilyen lett légyen, sem válhat mérvadóvá. Ettõl még ott sincs színházi Kánaán. Oroszországban például azért nem szól bele a kinevezésekbe a politika, mert a reprezentatív orosz színház színtiszta üzlet, semmi köze a társadalmi valósághoz. Az általunk megkérdezett lengyel kritikus a mûvészileg elismerten úttörõ ³ód¼i Teatr Nowy példáját hozza fel, amelynek tragédiája tíz éve tart. 2002-ben a konzervatív ízlésû városvezetõ a társulat élére egy színházi sikerekkel büszkélkedõ, konzervatív filmrendezõt nevezett ki. Az egész lengyel mûvésztársadalom tiltakozott, a vezetõ színészek elszerzõdtek, a közönség egy része nem járt az elõadásokra, de a kinevezést nem vonták vissza, sõt az igazgató megfutamodása után további két alkalommal hasonlóan konzervatív személyeket ültettek a helyére, a maradék társulat idõs színészei közül. Kivéve egyszer, amikor egy évre (!) kineveztek egy tehetséges fiatal rendezõt, akit viszont ellehetetlenítettek a társulat említett, idõközben jogilag is kodifikált szindikátusba tömörült öregei. Tavaly végre egy helyi költõ-rendezõ került a társulat élére, aki egészen ifjú rendezõkkel próbálkozik - mindenki más még mindig elkerüli a Nowyt a színház rossz híre miatt -, de õt is gúzsba köti az avítt \textqq{szindikátus}.

Látjuk a lengyel példát, amiben nem játszik szerepet ideológia, pártpolitika - az adott idõszakban buktak meg a szocialisták, majd a Kaczyñski ikrek is, jött el Donald Tusk, de ezek a változások nem érintették a Nowy Teatrt -, kizárólag a konzervatív ízlés színházpusztító bebetonozása tett tönkre - minden tiltakozás ellenére - egy társulatot. Ez nem az Új Színház esete. És nem is Szolnok meg Eger esete, mert az utóbbiaknál a politikai voluntarizmus mûködött, £ód¼ban \textqq{csak} az avítt színházeszmény, amely, eltekintve attól, hogy nem azonosítható a hazai \textqq{remény színháza} nívójával, ott országos bojkottot váltott ki.

A mi problémánk, hogy az Európában példátlan retrográd szellemiség - elõretekintés helyett avítt múltnosztalgia, társadalmi mobilitás helyett elavult struktúrák lefagyasztása, jövõcentrikus világkép helyett az 1944 elõtti arculatok visszaállítására tett kísérlet - találkozik a közszínház (public theatre) évtizedekkel ezelõtt meghaladott felfogásával. Az, hogy játsszunk magyar darabokat, nem színházi program. Minden színház játszik magyar darabokat. Bármit játszik, az csak az ipari kultúra része mindaddig, amíg szövegismertetés marad, nem a kortárs színház nyelvén szólal meg, és nem fedez föl aktuális tartalmakat. Játszhat az Új Színház \textqq{hagyományos} Németh Lászlót, attól unalmában menekülni fog a nézõ akkor is, ha a jobb oldalán dobog hevesen a szíve. Nem fogja kibírni, már pár évtizede se bírta ki, abba is hagyták a kísérletezést. Egyetlen izgalmas Németh László-produkció született, a Gyõzelem, Latinovits rendezte Veszprémben, tiszteletlen, szabálytalan, nagyszerû munka volt 1972-ben. Megírtam a Népszabadságban. Illés Endre - Aczél György meghosszabbított polgári balkeze - letorkollt ugyanott, anélkül, hogy látta volna az elõadást. Válaszolni a cikkre persze nem engedtek. A politika pápái akkor sem tudták, ma sem tudják, hogy különbség van a bigott és a termékeny klasszicitás között. Ha Némethet kiforgatják az avítt irodalmiasságból, ahogy Millerrel vagy Williamsszel teszik világszerte (újabban itthon is), az már nem dúlt keblû tradíció, hanem élõ színház. De ahhoz fölfedezés kell. Fantázia. Mai mondanivaló. Vizuális eszközrendszer. Nem, hogy ülünk egy szobában, oszt' beszélgetünk Németh Lászlóul.

Az ipari színházkultúra mint szabadidõprogram a szórakoztatás része. Az operettszínház is az, a musicalszínház is az, a Németh László-szobadialóg is az. A Csárdáskirálynõ és a Galilei egyaránt holt anyag, ha a közhelytartalom és a közhelyforma rutinjába merevedik. Ki ezen szórakozik, ki azon, az utóbbin kevesebben. Mindegyikre szükség van, még valamennyi közpénzt is lehet áldozni rájuk, ha nagyon muszáj, de egyik sem közszínház. Viszont bármelyikbõl lehet közszínház, ha a közösség életszférájával érintkezik, ha a közönséget kibillenti egyensúlyából, és elülteti benne a létkérdésekkel való szembenézés igényét. A közszínházat nem a darabválasztás különbözteti meg a kereskedelmi színháztól, hanem az, hogy nem pirulákban adja be a léhaságot vagy a morált - mindegy, hogy melyiket -, hanem olyan elbizonytalanító érzelmi-gondolati élményben részesíti a nézõt, amelybe belesodródva neki személyesen kell választania a felkínált életstratégiák között.

A közszínház kategóriájában számon tartott magyar színházak tetemes hányada államilag (túl)dotált kereskedelmi színház. Ha jobban tetszik: a kulturális színházipar része. Nincs ezzel semmi baj, van köztük jó és rossz, éppúgy, ahogy a közszínházak között is. A mesterségét tudó színháziparos megbecsült szakember, szükség van rá, nem lehet mindenki járatlan tartományokat ostromló, a közhelyen, a rutinon és a megélhetésen túllépõ író, színész vagy rendezõ. A kockáztatás a minimum, anélkül senki sem mûvész. Sértettnek sem illik lennie, ha úgy érzi, hogy a \textqq{mûvészkörök} nem fogadták be, miközben folyton kompromisszumokat kötött a sikeresség oltárán. Pozsgai Zsolt iparszerûen ûzi az írói és rendezõi mesterséget. Évtizedekkel ezelõtt elhozta hozzám elsõ darabjának kéziratát, izgalmas, kockázatos, több mint tehetséges munka volt. Azóta az egyik legtöbbet játszott drámaíró lett, de egyik darabja sem közelíti meg elsõ kockázatvállalását és tehetségét. Darabgyártóként az elitbe akart kerülni, és megsértõdött, amikor felszínes sikereivel ez nem valósult meg. Emlékszem, egyszer nem válogattuk be a kortárs drámafesztivál programjába, mire egy darabjának elõadásán dacosan kiírta a táblára a Vigadóban, hogy \textqq{Kortárs Drámafesztivál}. Tavaly júniusban odajött hozzám egy általa adaptált regény elõadásának szünetében, és felháborodva közölte, hogy egy mondat sem maradt a szövegébõl, a rendezõ átírta. A darab tényleg rossz volt. Csakhogy ez így nem megy. Ha valakinek a munkáját összebarmolják, akkor vissza kell vonnia, és le kell vetetnie a nevét a színlapról. Viszont ebben az esetben nem vehetné fel a tantiemet, és kockáztatná a következõ megbízatást. El kell dönteni, mi fontosabb, az önérzet vagy a honorárium. Egyfelõl a Katonába vágyakozni - ha ott nem kell a darabja, illene nyíltan megindokolni az elutasítást, elkerülendõ az esztétikán kívüli feltételezéseket -, másfelõl a Dörner-Csurka-páros ásatag amatörizmusát reprezentálni (az ideológiáról most nem beszélek) nem a szektorsemlegesség jele, hanem a színházi iparosság védjegye. A vízvezeték-szerelõ sem nézi, milyen lakás az, ahol elromlott a csap, vagy kik laknak benne, elvégzi a munkát, ha megfizetik.

Az ipari-kereskedelmi színház és a közszínház megkülönböztetésének hiánya - az esztétikai szférában, a finanszírozásban és a mûködésben - hamis értékrendeket hozott létre, amiért a színházi szakma és a fenntartó viseli a közös felelõsséget. Illetve nem viseli, ez a baj. Teória is született arról, maguknak tekintélyt parancsoló színházi életmûvészek fogalmazták meg, hogy értékhierarchia felállítására senki sem illetékes. Noha az áttekintés-elemzés-értékelés feladatát mindenhol elméleti-gyakorlati szakemberek, színházi kritikusok látják el, nálunk példátlan a kritikusellenesség, ami a kritikát társadalmi méretekben kiküszöbölni kívánó hatalmi voluntarizmus és önkény egyenes következménye. Szimptomatikus, hogy jelenleg a színházi élet teljes spektrumában - nem csak a színházvezetõi pályázatokat elbíráló szakmai bizottságokban - azok hozzák a döntéseket, akik a legkevesebb elõadást látják. Megzavarná a politikai voluntarizmust, ha olyanok is befolyásolnák a koncepcionált értékítéleteket, akik nemcsak ismerik a színházi teljesítményeket - és nem a pályázatból, mert az a produkciók ismerete nélkül fityfenét sem ér, bármilyen mutatós is -, hanem ismereteiket képesek szakvéleménnyé is formálni. Ez megengedhetetlen. Nemrég egy budapesti színház maga közölte, hogy az elõadó-mûvészeti törvény értelmében jövõre nem áll módjában tiszteletjegyet adni a kritikusoknak. A színházi szakma gondoskodott a kritika kiiktatásáról. A tízéves Maladype Színház kiszórta ünnepi kiadványából azokat a tanulmányokat, amelyek nem dicshimnuszát zengték. Nyilván színházi lapokra sincs szükség - az elbulvárosodott Vígszínház annyira retteg a szakmaiságtól, hogy megtagadja a Színház folyóirat árusítását -, kivéve azokra, amelyek megíratják a remény színházának megfelelõ kritikát. Maga a remény színháza finanszírozza majd saját orgánumában a remény kritikusait.

Schilling Árpádnak igaza van abban, hogy a rendszerváltáskor elmaradt a színházi intézményrendszer revideálása, a színházmûködtetés hatékonyabbá tétele, a színház szerepének újragondolása és ezáltal a demokratikus átalakulásban vállalt szerepének kiterjesztésére tett kísérlet. A meglevõ konstrukciót védtük foggal-körömmel, attól félve, hogy ha az állam leveszi a kezét a színházról, az kikerül a piacra, és megszûnik értékközvetítõ mûvészet lenni. Ez a félelem magyar viszonyok között nem volt alaptalan. Egy széles körû szakmai felhatalmazás jóvoltából - Székely Gábor és Babarczy László után a harmadik legtöbb szavazatot kaptam száznegyvenhat szavazótól a szövetségi közgyûlésen, így bekerültem a vezetõségbe - akkoriban közelrõl láttam a dolgokat, így azt is, milyen veszélyek fenyegetnek, a színházbezárásokat is beleértve. A nagyobb katasztrófákat sikerült elkerülni, de ma már az is világos, hogy a túlzott defenzíva megmerevítette az álláspontokat, a struktúra bebetonozódott, az innováció elé falak emelkedtek, alapvetõen szükséges változtatásokat nem sikerült elérni - nem nevetséges, hogy húsz éve képtelenség elintézni a legpitiánerebb dolgot, egységes gazdasági-mûvészeti besorolás alá vonni a fõvárosi önkormányzati és minisztériumi színházakat? -, és a mozdíthatatlanság, a partikuláris érdekek közérdek elé helyezése azóta is fokozatosan erodálja a színházat. Az elkerülhetetlen piacosodás negatív következményeit sem tudtuk kivédeni, mivel a színház funkciójának újragondolása, a közszínház és a kereskedelmi színház szétválasztása, mûködtetésük racionalizálása éppúgy elmaradt, mint a mindezt elõkészíteni hivatott társadalmi egyeztetés. Ezáltal a színházi közgondolkodás is megcsökött, túl nagy arányban tolódott el a szórakoztatás irányába. Az egyetlen pozitívum a független színházi szféra megerõsödése, amely viszont nem integrálódott szervesen a színházi intézményrendszerbe, és súlyához képest immár az elõadó-mûvészeti törvénnyel is szentesített, méltatlan hátrányt szenved el. Az intézményes színház eközben nehezen alkalmazkodik az új közönségkapcsolati, nevelési, menedzselési igényekhez, mereven ragaszkodik a régi struktúrákhoz és mûködési formákhoz. Kölcsönösen elfogadott fenntartói és finanszírozási elvek és gyakorlat híján a színházak anyagi bizonytalanságban evickélnek, az új menedzsmentek egy része hozzáértés nélkül a csõd szélén táncol, hiányoznak a képzett színházvezetõk, ahogy Schilling mondja, \textqq{ma negyven év alatt, színházrendezõi végzettséggel az ember csak független színházat vezethet}. Kevés kivételtõl eltekintve rendezni is csak ott rendezhet.

Abban is igaza van Schillingnek, hogy a döntésekbõl hiányzik a szakmaiság és a törvényesség, de abban már nincs, hogy ezzel szembeállítja a \textqq{Magyarországon minden személyre szabott} gyakorlatát. A mûvészet maga a személyesség, abban mindennek személyre szabottnak kell lennie, csakhogy nagy különbség van aközött, hogy a megfelelõ személy választódik-e ki a szakmaiság és a törvényesség alapján, vagy az alkalmatlan személy bármilyen önkény útján. Nálunk rendszeresen az utóbbi történik. A színházi szakma közömbösségével kísért politikai akarnokság nem új keletû. Ascher Tamás azt mondja az Új Színház igazgatói pályázatát elbíráló szakmai zsûri javaslatának negligálása kapcsán, hogy aki kényes a nevére, nem ül többet ilyen bizottságba. De hasonló esetek évek óta megesnek, és senki sem volt kényes a nevére. Ascher az elsõ, aki megszegi a bornírt \textqq{titoktartási fogadalmat}, amelynek az elfogadása elleplezte a szolidaritás hiányát. A szakma nem tudott, nem mert egységesen és a végsõkig tiltakozni soha semmilyen ügyben, simán beletörõdött a Soroksári úti szörnypalota felépítésébe és a szemérmetlen pályáztatási színjátékokba. Jellemzõen mindenki elfogadja az abszurd politikai kinevezõsdit, ellenkezõ esetben nem könyvelték volna el Márta Istvánt biztos befutónak az Új Színházba, hanem többen is pályáztak volna az igazgatói posztra. Dörner jobbról elõzte Mártát, egy szélsõséges pártcsoport elõretolt ékeként. Azt is mondhatnám, megérdemeltük. Mindenesetre nem vagyunk ártatlanok abban, hogy hagytuk idáig fajulni a dolgokat. Talán ez a szakmai szégyen kellett, hogy tisztán lássunk végre. Most sem elég tiltakozni és a kinevezés visszavonását követelni. A Paulay Ede utcában csak úgy lehetne helyreállítani a színházmûvészet becsületét, ha új pályázatot írnának ki, garantálnák a pályázat nyilvánosságát, tisztaságát, és a jelentkezõk közül \textqq{személyre szabottan} a szakmailag legalkalmasabb pályázó nyerné el a posztot. Magyarország mai politikai voluntaristái számára ez az, ami teljesen abszurd. Az Új Színházban és mindenütt máshol.

Tarlós István így nyilatkozik: \textqq{Én adtam a kinevezést, én vonhatom vissza. (...) Akartam egy olyan színházat, ahol klasszikus magyar darabokat klasszikus rendezésben játszanak.} Ugyanabban a Ionesco-bohózatban járunk, amelyben Orbán Viktor is, amikor személyesen gondoskodik a Magyar Állami Operaház fokozatos amortizálásáról, megterhelve az Erkel Színház megnyitásának illúziójával, hogy politikai ciklusának végére egyszerre két épületben manifesztálja a magyar operakultúra végfelszámolását.

Ilyesmi csak habókos banánköztársaságokban és féldiktatúrákban fordul elõ, ahol a szakmai hátország szõlõsgazdája odaáll a durungjával az istenverése mellé: lássuk uramisten, mire megyünk ketten.

\end{document}

