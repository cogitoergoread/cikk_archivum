% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Bokros Lajos}
\title{ Bokros Lajos-Bauer Tamás-Csillag István-Mihályi Péter :  Utolsó esély }
\date{2006, április 4 \thanks{ÉS } }
\maketitle


Magyarország gazdaságát 2006 tavaszán sem a csoda, sem a csõd nem jellemzi. Gazdaságunk évi négy százalék körüli növekedése jóval alacsonyabb, mint Lengyelországot kivéve bármelyik más, az Európai Unióhoz két éve csatlakozott volt szocialista országé. Ez a növekedés nem kiugró a világ egészéhez mérten sem, részesedésünk a világ gazdasági teljesítményében sajnos inkább zsugorodik. Ez nem nevezhetõ csodálatosnak. Ugyanakkor az igen lassan növekedõ Európai Unióhoz, különösen pedig az euróövezet merev és szinte stagnáló magországaihoz (Olaszország, Franciaország és Németország) viszonyítva nálunk sokkal gyorsabb a növekedés, érdemi a felzárkózás, semmiképpen nincs szó tehát csõdrõl, ami feltétlenül hanyatlással, a hazai gazdasági teljesítmény viszszaesésével járna együtt. Mirõl van akkor valójában szó?

\section{A pannon kiscica}

Hazánk ma nem pannon puma, hanem egy messze a lehetõségei alatt teljesítõ, szétszakadó szerkezetû gazdasággal és társadalommal bíró, túlsúlyos, pazarló és egyre kevésbé hatékony állammal küszködõ, zömmel jövõfelélõ szemléletû politikai osztállyal terhelt közösség.

Gazdaságunk és társadalmunk alapvetõ szerkezeti gyengeségei röviden az alábbiakban foglalhatók össze:

1. Míg a zömmel nemzetközi vállalatok által képviselt exportszektor jelentõs beruházásokra támaszkodva látványos növekedést ér el, tevékenysége egyre inkább elszakad a magyar gazdaság többi részétõl. További bõvüléséhez jó minõségû hazai munkaerõ már alig áll rendelkezésre, jövõbeni beszállítóként hazai kisvállalatok egyre kevésbé jönnek számításba.

2. Az alacsony hozzáadott értéket elõállító ágazatokban lassú a növekedés, az élelmiszer-, textil-, ruházati és cipõipari vállalkozások tönkremennek, az építõipar és a mezõgazdaság stagnál. Ennek fõ oka, hogy az alacsony szakképzettségû és termelékenységû hazai munkaerõ túl drága, részben a minimálbérek felelõtlen növelése, részben az öncélú oktatási és szakképzési rendszer miatt. Emiatt a munkanélküliség egész Európában megfigyelhetõ gondja hazánkat az elkerülhetetlennél nagyobb mértékben sújtja.

3. A túlsúlyos, paternalista állam elnyomja és torzítja a magyar gazdaságot. Formálisan magas adókulcsokkal túl sok jövedelmet kíván elvonni mértéktelen étvágyának kielégítésére. Ennek negatív hatásait azután egyedi és áttekinthetetlen kedvezményekkel, politikai ihletésû programokkal és visszaosztással, a klientúra felé irányított állami megrendelésekkel igyekszik mérsékelni. A hazai kisvállalatok virágzó egyedei fõként az államtól, nem pedig a piactól függenek.

4. A gazdaságtól elvont jövedelembõl az állam egyre romló színvonalú és egyre kevésbé egyenlõen hozzáférhetõ közjavakat állít elõ. A közigazgatás túlfejlesztett, túltagolt, teljesítménye gyenge. Az oktatás és gyógyítás intézményei nem élvezik a verseny minõségjavításra ösztönzõ hatását, az állampolgárok szegényebb részének csak a legrosszabb minõségû szolgáltatások jutnak.

5. Az állam a problémák megoldását csakis a ráfordítások, nem pedig a hatékonyság növelésében látja. Nem növelhetõ közterhek mellett viszont a költségvetési költekezés növelése kizárólag hitelfelvétellel lehetséges. A hat éve tartó kíméletlen túlköltekezés következtében a magyar állam ismét túlzottan eladósodott. A mai jólét jelentõs része a jövõbeni nemzedékek terheit fokozó, immár rövid távon sem fenntartható adósságnövekedésbõl származik.

6. A folyamatos állami túlköltekezés és az ennek nyomán vészesen felszaporodó államadósság nagymértékben fékezik a gazdaság növekedését. Az államadósság kamata nagyon magas, a magas kamat viszont csökkenti a vállalati hitelfelvételt, a beruházásokat, új munkahelyek teremtését. Az állam folyamatosan kiszorítja a hazai vállalatokat mind a hazai, mind pedig a külföldi megtakarítások felhasználásából.

7. Nemzetközi távlatokba helyezve a magyar gazdaságot, azt látjuk, hogy hazánk nem a jelszavak szintjén hõn áhított osztrák, finn vagy ír fejlõdési modellt követi, hanem az EU legkevésbé hatékony modelljeit, az olaszt, a görögöt és a portugált. Ennek nyomán a csõd elkerülhetõ ugyan, de a gyors növekedés és így a belátható idejû felzárkózás is. Hat év jövõfelélõ gazdaságpolitikája után fordulatra van szükség.

\section{Stabilizáció és államháztartási reform egyszerre}

Magyarország az ezredforduló tájékán letért az egyensúlyõrzõ, ezért fenntartható, exportvezérelt, beruházások által fûtött, magas színvonalú gazdasági növekedés útjáról. Ez történelmi hiba volt. Az 1996 és 2000 közötti idõszakot jellemzõ gyors növekedés fényes bizonyítéka annak, hogy az 1995-ös stabilizáció nem volt hiábavaló: a magyar gazdaság igen rövid idõ alatt viszszanyerte nemzetközi versenyképességét, ami hazánk XX. századi történetében páratlan exportbõvülést eredményezett. Tartós jólétet pedig nyilvánvalóan nem hitelekre, hanem csakis tartós hazai teljesítménynövekedésre lehet alapozni. Az újabb stabilizáció tehát azért szükséges, hogy a magyar gazdaság és társadalom kiszabaduljon az állam fogságából, növekedési energiáit ne kösse le az állam, a belföldi és külföldi erõforrásokat saját építésére legyen képes felhasználni.

Az újabb stabilizációt addig kell végrehajtani, amíg a belföldi és a külföldi hitelezõk még hajlandók finanszírozni a magyar gazdaságot és az államháztartást. A forint ez évi szinte folyamatos értékvesztése arra figyelmeztet, hogy kezdünk elérkezni ehhez a korszakhatárhoz. A tûzzel játszik az a kormány, amely nem hajt végre egyértelmû gazdaságpolitikai fordulatot, és nem tesz igen rövid idõn belül érdemi intézkedéseket mind az államháztartás hiányának, mind pedig terjedelmének komolyabb mértékû csökkentésére.

Igen fontos, hogy noha stabilizáció alatt elsõsorban költségvetési kiigazítást kell érteni, az nem egyszerûen a költségvetési hiány némi lefaragását jelenti. A költségvetési túlköltekezés tartósan nem csökken, ha azt fûnyíró-módszerrel hajtják végre. A költségvetési összkiadások tartós csökkenése, vagyis az állam gazdasági túlsúlyának mérséklése csakis az államháztartás szerkezetének érdemi átszabása mellett érhetõ el. Világos tehát, hogy hazánkban ma a sikeres stabilizáció egyszersmind megkívánja az államháztartás reformját, a költségvetési intézmények magatartásának gyökeres megváltoztatását. Nincs sikeres stabilizáció államháztartási reform nélkül. Ugyanakkor az államháztartási reform sem hoz eredményt, ha nem épül a rövid lejáratú költségvetési kiigazítás hozadékára. Hamis az az illúzió, hogy az ikerhiányt magától kinõheti a gazdaság, és elkerülhetõ a költségvetési kiadások visszafogása.

A stabilizáció és az államháztartási reform egyidejû végrehajtása csak akkor állítja vissza a magyar gazdaságot a mainál tartósan gyorsabb, újfent egyensúlyõrzõ növekedési pályájára, ha egy minden elemében összecsiszolt és a változások kritikus tömegét tartalmazó, átfogó program alapozza meg. Ez a program a stabilizáció kapcsán azonnal elõirányozni kénytelen a bruttó hazai termék 8 százaléka felett várható államháztartási hiány felezését, ami fûnyíró alkalmazása helyett az államháztartás tartós egyensúlyát megalapozó szerkezeti reformokkal érendõ el.

Nem szabad elfogadni azt a hamis állítást, hogy a stabilizáció ostora szükségképpen a legszegényebbeken csattan. Az 1995-ös program is azt bizonyította, hogy az igazán rászorultakat meg lehet és meg is kell védeni attól, hogy a teljes reménytelenségbe zuhanjanak. Ha a köztársaság úgy dönt, akkor a szegények, rászorultak helyzetén akár még javítani is lehet. Ehhez természetesen a magas jövedelmûek és a középosztály nagyobb tehervállalására és kinyilvánított szolidaritására lesz szükség.

A magyar gazdaság jelenlegi helyzetében nincs szükség a reálbérek csökkentésére, miként az egy évtizeddel ezelõtt elkerülhetetlen volt. De az életszínvonal nem emelkedhet olyan gyorsan, mint az elmúlt években, hiszen helyre kell álljon az összhang a gazdaság teljesítménye és a fogyasztási célú kiadások között.

Végül, de nem utolsósorban, az államháztartási reform és a stabilizáció együttes programjának ki kell állnia a hitelesség kemény próbáját. Május elsejei jelszavak, populizmusba hajló kívánságlisták, szakmailag képtelen ötletek és felelõtlen ígéretek helyett végre értelmes és megvalósítható programra van szükség. Ennek három próbát kell kiállnia ahhoz, hogy hiteles lehessen: egyrészt szakmailag színvonalasnak, minõséginek kell lennie, másrészt társadalmilag igazságosnak, elfogadhatónak, harmadrészt olyanoknak kell azt kidolgozniuk és képviselniük, akiknek tudása, tapasztalata és teljesítménye biztosítékot nyújt a sikerre.

Vegyük szemügyre ez után a reformoknak azt a minimálisan szükséges kritikus tömegét, ami talán az elsõ próbát kiállja. Fontos leszögezni, hogy a vázolandó változtatások tényleg minimálisan szükségesek, de biztosan nem elégségesek. A sikerhez ennél jóval többre lesz szükség.

\section{Pótköltségvetés 2006. július elsejétõl}

A költségvetési kiigazítás, vagyis az államháztartási hiány érdemi csökkentése rövid távon nem valósítható meg anélkül, hogy ne egyidejûleg növelnénk a bevételeket és csökkentenénk a kiadásokat. Minden intézkedés egyszersmind megvizsgálandó abból a szempontból, hogy jól szolgálja-e magának a költségvetésnek a hosszú távon is fenntartható pályára állítását, ami a kívánatos szerkezet kérdése.

1. Az általános forgalmi adó (áfa) kulcsa 2006. július elsejétõl legyen egységesen 20 százalék. Ez a lépés jelentõsen növelné a költségvetés bevételeit, így már ebben az évben hozzájárulna a hiány csökkentéséhez. Egyúttal jól szolgálja az államháztartás reformját, aminek egyik kulcskérdése az adórendszer egyszerûsítése, a kedvezmények szûkítése. A 20 százalékos kulcs nem okoz versenyhátrányt szomszédainkhoz képest, hiszen az egyetlen kulcs Szlovákiában és Romániában 19, Szerbiában pedig 18 százalék. Az egységes kulcs legnagyobb elõnye az, hogy megszûnik a lobbik nyomása különbözõ, nekik fontos termékek, szolgáltatások kedvezõbb kulcs alá sorolására. (A gyógyszerek esetében a betegek által fizetendõ térítés ettõl még nem feltétlenül növekszik, hiszen az áfa emelésének hatása a tb-támogatás növelésével ellensúlyozható.)

2. Minden fogyasztói ártámogatás, így elsõsorban a lakossági gázár támogatásának a megszüntetése. A bevételek növelése mellett ez a lépés kiválóan szolgálná a társadalmi szolidaritást is. Ma az alacsony gázár elõnyeit a magas jövedelmûek élvezik, akiknek nagy lakásuk, netán úszómedencéjük van, a hajléktalanok ilyen támogatást nem kapnak. A gázár támogatásának megszüntetése által növekvõ bevételek egy kis részébõl energiacsekk formájában támogathatóak az igazán rászorulók.

3. A lakáshitelek kamattámogatásának megszüntetése azért fontos, mert az ma elsõsorban a folyósító pénzintézeteket, másodsorban a jómódúakat támogatja. A pályakezdõ fiatalok lakásvásárlását lehet nagyobb egyszeri összeggel támogatni, a rászorultaknak pedig a lakbértámogatás a megfelelõ forma. A javasolt intézkedés a társadalmi szempontból feleslegesnek mondható támogatások visszavonását jelenti, így egyszerre stabilizációs és államháztartási reformlépés.

4. A munkavállalók által fizetendõ egészségbiztosítási járulék kulcsát a mai 4 százalékról érdemes felemelni 8 százalékra. Ez durvának tûnik, de nem az. Ha a mai 62 500 forintos minimálbért tekintjük, annak 8 százaléka éppen ötezer forint. Minden munkavállaló továbbra is jóval kevesebbet fizetne saját egészségének biztosításáért, mint amennyibe a budapesti buszbérlet kerül!

5. A havi ötezer forintos egészségbiztosítási alapdíjat a továbbiakban minden állampolgárnak meg kell fizetnie. Az év végéig ki kell cserélni az összes TAJ-kártyát elektronikus morzsával (chippel) ellátott modern lapra, amelyrõl az orvosi rendelõben azonnal leolvasható, hogy az illetõ fizetett-e díjat. Akinek akár csak egy hónap elmaradása is van, annak helyben kell majd fizetnie a (nem életmentõ) orvosi ellátásért. Csak így lehet megszüntetni a rendkívül elterjedt potyautas-problémát!

6. A jelenleg külön folyósított 13. havi nyugdíjat a nyugdíjasok által is fizetendõ minimális, szintén ötezer forintos egészségbiztosítási járulék fedezeteként be kell építeni a nyugdíjakba úgy, hogy a legalacsonyabb nyugdíjak havi nettó értéke ne csökkenjen. Mivel a felosztó-kirovó állami nyugdíjkassza így is súlyosan és gyorsan növekvõen deficites, a 14. havi nyugdíjra vonatkozó felelõtlen ígéreteket vissza kell vonni.

7. Az új tanév kezdetétõl, vagyis 2006 szeptemberétõl ismét indokolt bevezetni a felsõoktatási tandíjat, mégpedig olyan mértékût, amennyit ma az önköltséges képzésben részt vevõ hallgatók kénytelenek fizetni. A kiváló teljesítményt nyújtó szegény diákok tandíjmentességet kapnak. Ezzel egy idõben meg kell szüntetni a fejkvóta szerinti állami finanszírozást, a hallgatói normatívát. Az így megtakarított költségvetési forrásokat szigorúan a munkaerõpiac igényeihez szabott méretû és szerkezetû felsõoktatási intézmények fejlesztésére, korszerûsítésére kell fordítani.

8. Felül kell vizsgálni az összes olyan, valójában állami szereplõk között létrejött ál-PPP programot, ami a költségvetési hiány nyilvános növelésének elkerülésére született. Magánszférával közös programok pedig kizárólag hatékonysági alapon indíthatók. Ha végre elkészül egy korszerû, nyugat-európai színvonalú törvény, amely érdemben megosztja a beruházások kivitelezésének és az új létesítmények késõbbi üzemeltetésének kockázatát az állam és a magánvállalkozók között, akkor kezdhetõk új programok, ha átesnek egy gazdaságossági számításokkal alátámasztott szigorú vizsgálat rostáján.

\section{Államháztartási reform 2007-2009}

A 2006-os esztendõ második harmadában (májustól augusztus végéig) ki kell dolgozni az államháztartás reformjával kapcsolatos összes fontos törvényt. Az év harmadik harmadában (szeptembertõl szilveszterig) pedig az Országgyûlésnek meg kell tárgyalnia és el kell fogadnia ezeket. Így biztosítható, hogy a 2007-es költségvetés már tükrözze mindazokat az alapvetõ szerkezeti változásokat, amelyek az elkövetkezõ négy évben eredményesen lezárhatóvá teszik az államháztartás valódi reformját. Ha ez sikerül, akkor hazánk gazdasága visszakerülhet a tartósan gyors, egyensúlyõrzõ, a történelmileg belátható idõn belüli felzárkózást lehetõvé tevõ növekedési pályára.

Hat területen van szükség a változások kritikus tömegére: a gyógyítás, az oktatás, a közigazgatás, mindezt keresztbemetszve az önkormányzati rendszer és mindezt alátámasztandó a közteherviselés (adórendszer) és a szociális támogatások reformjára.

1. A gyógyítás reformja keretében meg kell kezdeni a versengõ magán egészségbiztosító pénztárak felállítását. Mivel az üzleti szféra erre régóta készül, nem lehetetlen, hogy az elsõ magán egészségbiztosító pénztárak már 2007. január elsejével megalakulhatnak. Minden állampolgárnak egy teljes év állna rendelkezésére ahhoz, hogy eldöntse, melyik pénztárhoz kíván csatlakozni, mert az új rendszer érdemben csak 2008. január elsejétõl indulna. A 2007-es átmeneti év elegendõ idõt hagyna a kórházak, rendelõintézetek számára, hogy megfelelõ mennyiségû beteg ellátása érdekében szerzõdést kössenek mind a továbbra is létezõ, de a szolgáltatásokat már csak részben finanszírozó állami egészségbiztosítási alappal, mind pedig az új magán egészségbiztosítási pénztárakkal.

1.1. A magán egészségbiztosítók hamarosan megmondják, hajlandók lesznek-e havi ötezer forintért biztosítást kötni, és ha igen, akkor pontosan milyen szolgáltatásokra. (2007-ben marad a 18 százalékos egészségbiztosítási járulék - munkavállalók 8 százalék, munkaadók 10 százalék.) Az év folyamán aztán igen kemény alkura lesz szükség annak érdekében, hogy a magán egészségbiztosítók elfogadjanak egy nem túl magas abszolút küszöböt, amivel azután bárkit kötelesek biztosítani. A magán egészségbiztosító pénztárak megjelenése tehát nem jelenti azt, hogy bárki kimaradna a biztosításból, sem pedig azt, hogy különválna a tehetõsek és a szegények egészségügyi ellátása.

1.2. A gyógyító intézmények a lehetõ legnagyobb fokú gazdálkodási önállóságra tesznek szert a legszigorúbb szakmai ellenõrzés mellett. A kibontakozó verseny feltételei mellett érdektelenné válik a kórházak, rendelõk tulajdonosi háttere. A biztosítók azoknak a magánorvosoknak, magánkórházaknak a számláit is kifizetnék, amelyeket ma teljes mértékben a betegek fizetnek, természetesen a szolgáltatási színvonal és a díjak alapos ellenõrzése mellett. A bármilyen tulajdonos által kinevezett felelõs vezetõ teljes szabadságot kap a gyógyító és ápoló személyzet létszámának, összetételének, díjazásának meghatározásában. Az orvosok közalkalmazotti jogállása feleslegessé válik és megszûnik. Lassan talán a hálapénz is kimegy a divatból, mert okafogyottá válik.

2. A közoktatás minõségének látványos javítása együtt jár a kiüresedett intézményrendszer karcsúsításával. Legkevesebb száz alsó tagozatos kisdiák összegyûjtése nélkül nem lehet színvonalas iskola. Az aprófalvak iskolái helyett, amelyek újratermelik a lemaradást, a kulturálisan hátrányos helyzetet, a gyermekeket a kistérségi központ korszerû, jól felszerelt, jól megfizetett szaktanárokkal rendelkezõ iskolájába kell beíratni és minden nap kisbusszal odaszállítani. Minden iskolában lesz tornaterem, könyvtár, internet. Délután, estefelé a hátrányos helyzetû, munka nélküli szülõk is használhatják azokat, szakképzett oktató segítõ kezével. A települési önkormányzatok tanfolyamokat hirdetnek keresett szakmákra. Visszaáll a szakmunkásképzés rangja, becsülete.

3. A felsõoktatás minõségének látványos javítása megköveteli, hogy a központi kormány az állami egyetemek, fõiskolák kibocsátását szigorúan összehangolja a jövõben várható munkaerõ-piaci kereslettel. Ennek során bizony karok, szakok, intézmények sora szûnhet meg. Az új felsõoktatási törvény azonnali módosításra szorul. A szenátus csakis a tanszabadság letéteményese lesz. Az iskola méretének és szerkezetének meghatározása, valamint a gazdálkodás a fenntartók tanácsának hatáskörébe fog tartozni. A tandíj révén a diákok minõséget fognak követelni, a diplomákat és a tananyagot független minõsítõ cégek rangsorolják. Megfelelõ visszacsatolás mellett a fiatalok könnyebben és sikeresebben döntenek, mit is érdemes tanulni. Többen választják majd a felsõfokú szakképzést, csak a legjobbak a mesterfokú és doktori szintû egyetemi képzést. Hoszszabb távon enyhülhet a diplomás munkanélküliség.

4. Noha a munkanélküliség elleni küzdelem eredményei mindenekelõtt az oktatási rendszer vázolt reformja nyomán jelentkezhetnek, feltétlenül szükség van a munkaerõpiac további korszerûsítésére. Ennek része, hogy meg kell szüntetni a diplomás minimálbér intézményét, mert ez egyrészt azt a hamis elképzelést erõsíti, hogy a diplomásnak eleve joga van felsõfokú végzettséget igénylõ állásra, másrészt pedig azt, hogy nem az elvégzett munkát, hanem a diplomát kell megfizetni. Ezen túlmenõen az általános minimálbért nem szabad felemelni, hiszen már így is túl magas. (A magas minimálbér ténylegesen foglalkoztatási tilalmat állít mindazok elé, akik nem képesek a minimálbér összegénél nagyobb hozzáadott-értéket elõállítani. Így õk vagy feketemunkára, vagy szociális segélyre kényszerülnek, ami emberi méltóságukat sérti.)

5. Ha azt kívánjuk, hogy minden felnõtt ember, dolgozó és nyugdíjas egyaránt fizessen egészségbiztosítási járulékot, akkor meg kell szüntetni az állami adócsalást is. Szigorúan meg kell tiltani, hogy a közigazgatás bármely szintjén, bármely állami intézményben munkavállalók helyett számla ellenében fizetett szerzõdéses álvállalkozók tömegei dolgozzanak. Másrészt egységessé kell tenni a vállalkozások adózását, ami ténylegesen szigorítást jelent. Ha megszûnik az egyszerûsített vállalkozási adó (EVA) és az újonnan bevezetett egyszerûsített közteherviselési hozzájárulás (EKHO), akkor rengeteg ál- és kényszervállalkozás magától megszûnik. (Ha a mindenféle jövedelembõl egyaránt fizetendõ egészségbiztosítási járulék mellé bevezetnénk egy szektorsemleges jövedelemadó-rendszert, ami azonosan terheli a tõke- és munkajövedelmeket, akkor már nemcsak az állam, hanem a gazdaság egyetlen szereplõje számára sem lesz vonzó álvállalkozások létrehozása.)

6. Az adórendszer korszerûsítése keretében négy fontos reform vár bevezetésre. Egyrészt a személyi jövedelemadó (szja) rendszerében mindenféle kedvezményt meg kell szüntetni, hiszen egyiket sem indokolja sem a gazdasági hatékonyság, sem a társadalmi szolidaritás. Másrészt lehet egykulcsos az szja, de csak akkor, ha van egy komoly mértékû ingatlanadó, méghozzá mindenféle ingatlanra, már az elsõ forintértéktõl. Ez ugyanis a két adónemet együttes hatásában újra progresszívvá teszi, ami sokkal jobban megfelel a társadalmi szolidaritás követelményeinek. Harmadrészt az szja és az ingatlanadó 100 százalékban a települési önkormányzatok bevétele kell legyen. Negyedrészt ebben az esetben mód lesz a sokat kárhoztatott iparûzési adó azonnali megszüntetésére.

7. Javítani kell a közterheket beszedõ szervezetek esélyeit a közterhek tényleges beszedésére. A mai igazságszolgáltatási rendszerben a vagyon származása és az eltitkolt jövedelem bizonyításának terhe anynyira egyoldalúan az állami beszedõ szerveket terheli, hogy a közterhek behajtására még akkor sincs feltétlenül módjuk, ha az eset abszolút nyilvánvaló. Az építõiparban és a szolgáltatási szférában a közismert közteher-megkerülési technikák ellen hatásos eszközöket kell az adó- és vámhatóság kezébe adni.

8. A szociális támogatások területén vissza kell térni a rászorultsági elv következetes alkalmazására. Meg kell szüntetni azt az abszurd helyzetet, hogy a jóléti támogatásokból a leggazdagabbak is részesülnek, szûkítve ezzel a legszegényebbeknek célzottan adható támogatások mértékét.

9. Az állami költségvetés kiadási oldalán is van rengeteg teendõ. Meg kell szüntetni lehetõleg az összes közhasznú társaságot, közalapítványt, köztestületet, az összes, ebbõl fakadó fizetett kuratóriumi tagságot stb. A kultúra finanszírozására szolgáló támogatásokat a kultúra munkásainak önszervezõdõ, nem államilag létrehozott és nem az állam által pénzelt civil testületei osszák szét. Ugyanígy történjék az egyházak támogatása is amellett, hogy az egyházak tegyenek jóval nagyobb erõfeszítéseket arra, hogy alapvetõen híveik önkéntes adományaiból tartsák fenn magukat. Nemkülönben fontos, hogy a civil szféra egésze végre saját lábára álljon. Amíg pénzosztás révén nem állami intézmények százai vannak az állami költségvetés járszalagjára fûzve, addig biztosan nem lesz egészséges civil társadalom és erõs demokrácia Magyarországon.

10. Meg kell próbálni politikai közmegegyezést teremteni a települési önkormányzatokról szóló törvény gyökeres módosítására. A legfontosabb feladat az, hogy a mai, közel 3200 önkormányzat helyett létrejöhessen legfeljebb 260 nagyobb, szép magyar szóval: járási szintû alapegység. Ez lenne a továbbiakban a magyarországi önkormányzati rendszer legalsó szintje, amely - érdemes még egyszer hangsúlyozni - rendelkezne a területén állandó lakhellyel rendelkezõ összes természetes személy teljes szja-befizetésével, továbbá a természetes személyek és a telephellyel rendelkezõ vállalkozások által fizetendõ teljes ingatlanadó-bevétellel. A járási önkormányzat már képes lesz fenntartani nem túlméretezett, így jó minõségû alapiskolát, illetve kellõ számú, legalább járóbeteg-ellátásra szakosodott gyógyító intézményt.

11. Sürgõsen módosítandók a pártokról szóló törvények, jogszabályok. A demokrácia elfogadottsága (legitimációja) múlik azon, hogy a pártok kilépjenek a visszatérõ gyanú sûrû homályából, és minden költségvetési fillérrel, illetve magánadomány forinttal a legszélesebb nyilvánosság elõtt elszámoljanak, mind azok eredetét, mind pedig felhasználásukat illetõen. Ez két dolgot jelent. Egyrészt a pártok tényleges mûködéséhez - tetszik, nem tetszik - növekvõ költségvetési támogatásra van szükség, aminek felhasználását azonban az Állami Számvevõszék szigorúan ellenõrizné. Másrészt a pártok gazdálkodásában is feltétlenül indokolt érvényesíteni az államháztartásban már régóta használatos ún. bruttó elszámolás elvét. Minden bevételt és kiadást nyilvánossá és ellenõrizhetõvé kell tenni!

12. Az elmúlt 15 évben a magyar gazdaság szerkezete gyökeresen megváltozott, a tömeges privatizáció kora lezárult. Ez azonban nem jelenti azt, hogy a magánosításnak vége, illetve, hogy a tartósan állami tulajdonban maradó vagyonnal való gazdálkodásban nincs érdemi teendõ. Folytatni kell a privatizációt a maradék közüzemi vállalatok, elsõsorban a MÁV, Malév, BKV, Volánok, Magyar Posta és az MVM Rt. esetében. Ez mindenképpen szükséges feltétele annak, hogy végre igazán komoly hatékonyságjavulást érjünk el, és megszabaduljunk attól a folyamatosan halmozódó, ma zömmel bújtatott többlet költségvetési hiánytól és adósságtól, ami ezeket a cégeket gazdasági értelemben visszatérõen értéktelenné teszi, az államháztartást pedig feleslegesen megterheli. Ugyanilyen fontos, hogy a közüzemek maradékának magánkézbe adásával lényegében megszûnik az adófizetõk pénzének pocsékolásával fedezett politikai kegyosztás, a klientúra építésének egyik utolsó csatornája, ami végérvényesen megalapozhatja hazánk fejlett versenygazdasággá és érett, szolidáris demokráciává emelkedését.

\end{document}

