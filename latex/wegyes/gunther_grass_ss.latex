% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Günter Grass }
\title{ Miért töröm meg hatvan év után a hallgatást?  }
\date{2006, augusztus 12 \thanks{Frankfurter Allgemeine Zeitung } }
\maketitle



Egy német ifjúkor története: Günter Grass elõször beszél a visszaemlékezéseit tartalmazó könyvrõl és Waffen-SS-beli tagságáról Frank Schirrmacherrel és Hubert Spiegellel

Több mint hatvan év után Günter Grass most elõször beszél arról, hogy a Waffen-SS tagja volt. Tizenöt évesen, Hitler-Jugendként, még önként jelentkezett szolgálatra a tengeralattjárókhoz, tizenhét évesen pedig behívták, és a munkaszolgálatból a Waffen-SS "Frundsberg" hadosztályához került. Visszaemlékezéseit tartalmazó könyvében, mely szeptemberben jelenik meg A hagyma hámozása közben címmel, Grass mesél danzigi gyermekkoráról, a háború utolsó heteirõl, melyeket katonaként csak hajszál híján sikerült túlélnie, a hadifogságról és a háborút közvetlenül követõ idõszak zûrzavaráról. Ezek az élmények csak még inkább erõsítették benne a vágyat, hogy mûvész legyen. A könyv második részében azt az utat ábrázolja, melyet menekült-gyerekként bejárt, amíg aztán megírta A bádogdobot. A történet az ötvenes évek végével, Günter Grass és elsõ felesége, Anna párizsi tartózkodásával zárul. (Augusztus 19-én  a F. A. Z. egy nyolcoldalas különleges mellékletben exkluzív részleteket közöl az új könyvbõl. A melléklet ezenkívül számos vörös krétával készült rajzot tartalmaz Grasstól, továbbá eddig ismeretlen fotódokumentumokat az író fiatalkorából. A melléklet szerkesztésében Günter Grass is részt vett.)

- Visszaemlékezéseinek címe A hagyma hámozása közben. Miért éppen hagyma? 

- Találnom kellett egy formát, ez volt a legnehezebb. Általánosan ismert tény, hogy emlékeink, önmagunkról kialakított képünk becsaphat bennünket, s ez elég gyakran megtörténik. Szépítünk a dolgokon, dramatizálunk, az élményekbõl anekdotát gyártunk. Szerettem volna, ha ez a megkérdõjelezhetõség, amely minden irodalmi visszaemlékezés sajátja, már a formán átsejlik. Ezért a hagyma. A hagyma hámozása közben, tehát az írás közben rétegrõl rétegre, mondatról mondatra világossá és olvashatóvá válik valami, az elveszett dolgok ismét életre kelnek. 

- Mi késztette arra, hogy megírja az emlékeit? 

- Nem mondom, hogy nehéz elhatározás volt, de mégis le kellett gyõznöm magamban egyfajta belsõ ellenállást, hogy neki tudjak kezdeni, van ugyanis néhány alapvetõ kifogásom az önéletrajzok ellen. Sok önéletrajz megpróbálja bemesélni az olvasóknak, hogy egy bizonyos dolog éppen így és így volt, és nem másképp. Én nyitottabban szerettem volna megírni a visszaemlékezéseimet, ezért volt olyan fontos számomra a forma. 

- A könyv visszanyúl egészen a gyermekévekig. De nem a legkorábbi emlékével kezdõdik, hanem a háború kitörésével, amikor ön tizenkét éves volt. Miért éppen ezt a töréspontot választotta? 

- A háború jelenti a forduló- és a súlypontot. A háború jelenti gyermekkorom végének a kezdetét, mert a háború kitörésétõl kezdve a külvilág behatolt a családokba. A nagybátyám, aki a lengyel postánál dolgozott, egyszerre csak eltûnt, nem látogatott minket többé, és mi sem játszottunk a gyerekeivel. Aztán azt a hírt kaptuk, hogy statáriális eljárás alapján agyonlõtték. Anyám kasub rokonai, akik korábban gyakran megfordultak nálunk, egyszeriben nemkívánatos vendégekké lettek. Csak a háború utolsó éveiben jött el hozzánk újra a másod-nagynéném, hozott nekünk valamit a parasztudvarukról, és petróleumot vitt haza tõlünk. Vidéken nem lehetett petróleumot kapni. Így alakult ki újra a családi összetartás. De kezdetben a szüleim opportunista módon alkalmazkodtak a körülményekhez. Végre tisztázni akartam mindazt, ami akkoriban volt, mindenekelõtt bizonyos dolgokat önmagammal kapcsolatban: Mi akadályozott meg téged, azt a fiút, aki akkor voltál, abban, hogy feltegyél bizonyos kérdéseket? Hiszen éles eszû srác voltál, sõt, lázadó szellemû. S mégsem kérdeztél semmit, nem tetted fel a döntõ kérdéseket. Errõl akartam beszélni. Nem akartam a múltamat úgy ábrázolni, hogy azt mondom: így volt, hanem mesélni akartam róla. Mert ez az én dolgom: az elbeszélés. 

- Emlékei és elbeszélõi temperamentuma megszólaltatásához önnek mindig szüksége van valamilyen szimbolikus tárgyra. A hagyma vagy egy borostyánkõ a Balti-tenger partjáról, amit annyira szeret - ilyesfajta dolgok adják meg a kezdõlökést. Nincs családi archívuma, ahonnan meríthetne? 

- Menekült-gyerekként - lassan nyolcvanéves leszek, és még mindig így nevezem magamat - nekem nem volt semmim. A könyvben megírom, hogy azoknak a kollégáimnak, akik például a Boden-tó mellett vagy Nürnbergben nõttek fel, kézzelfoghatóan megmaradtak a gyermekkori emlékei, iskolai bizonyítványok és effélék. Nekem semmim sincs. Minden eltûnt. Néhány fényképem van, amit édesanyám meg tudott õrizni, semmi több. Én tehát hátrányos helyzetben voltam, ami aztán az elbeszélés folyamán mégis elõnyösnek bizonyult. 

- Gyermekkorának elveszett kincsei között volt elsõ regényének kézirata is.

- Igen, ez egy történelmi regény volt, mely a XIII. században játszódott, az interregnum idején, a császár nélküli, szörnyû korban. A vértörvényszékek korában, amikor összeomlott a Hohenstaufok birodalma, aratott a halál és elszabadult a pokol. De nem tudtam jól gazdálkodni fiktív figuráimmal, az elsõ fejezet végére mindannyian halottak voltak. Így hát nem lehetett folytatni a történetet. De legalább annyit tanultam ebbõl, hogy késõbb már jobban gazdálkodtam a szereplõimmel. Tulla Pokriefke és Oskar Matzerath túlélték az elsõ fellépésüket, és így késõbbi könyveimben is újra felbukkanhattak. 

- Többször is elmondta, hogy csak Baldur von Schirach nürnbergi beismerõ vallomása gyõzte meg önt, hogy a németek valóban elkövették a genocídiumot. Azonban most elõször beszél arról, amivel mindenkit nagyon meglepett, hogy a Waffen-SS tagja volt. Miért csak most? 

- Nyomasztott ez a dolog. Az eddigi, éveken át tartó hallgatásom szintén az egyik oka volt annak, hogy ezt a könyvet megírtam. Ezt ki kellett végre írnom magamból. A dolog akkoriban a következõképpen történt: önként jelentkeztem, de nem a Waffen-SS-hez, hanem a tengeralattjárókhoz, ami ugyanolyan õrültség volt. Csakhogy a tengeralattjárókhoz nem vettek már fel senkit. A Waffen-SS azonban ezekben az utolsó háborús hónapokban 1944/45-ben mindenkit felvett, akit csak meg tudott szerezni. Ez érvényes volt az újoncokra, de ugyanúgy idõsebbekre is, akik gyakran a légierõtõl jöttek. Úgy hívták ezt, hogy "Hermann-Göring-adomány". Minél kevesebb repülõtér maradt épen, annál több földi személyzetet vontak be a katonai egységekhez, vagy a Waffen-SS egységeihez. A tengerészetnél ugyanígy ment a dolog. És számomra, s itt biztos vagyok az emlékeimben, a Waffen-SS-ben kezdetben nem volt semmi riasztó, elitegységnek tekintettem, amit mindig ott vetettek be, ahol forró volt a helyzet, és aminek a hírek szerint a legtöbb vesztesége volt. 

- Bizonyára csak akkor jött rá, hogy mi történik önnel, amikor már megérkezett az egységéhez. Vagy ezt már a behívóparancsról fel lehetett ismerni? 

- Itt pontatlanná válnak az emlékeim, mert nem vagyok benne biztos, hogyan volt, hogy már a behívóparancson felismerhetõ volt-e, a levél fejléce, vagy az aláíró rendfokozata révén. Vagy csak akkor jöttem rá, amikor megérkeztem Drezdába? Már nem tudom. 

- Beszélt akkoriban a bajtársaival arról, hogy mit jelent a Waffen-SS-ben szolgálni? Beszédtéma volt ez a fiatal férfiak között, akik az ország különbözõ részeibõl kerültek az alakulathoz? 

- Az egységünknél úgy volt, ahogyan a könyvben is leírtam: csak a drill ment, nem volt semmi más. Csak azon járt az eszünk, hogyan tudunk ez alól kibújni. Én sárgaságot okoztam saját magamnak, de ez csak néhány hétre volt elegendõ. Aztán megint kezdõdött a kutya-dresszúra és az elégtelen kiképzés, elöregedett felszereléssel. Mindenesetre meg kellett ezt írnom.

- Nem kellett volna megírnia, senki sem kényszeríthette volna erre.

- A saját kényszerem volt, ami miatt meg kellett írnom.

- Miért jelentkezett önkéntesként a Wehrmachthoz?

- Elõször is mindenekelõtt az volt a célom, hogy kikerüljek. A szûkösségbõl, a családból. Azt akartam, hogy ennek vége legyen, és ezért jelentkeztem önkéntesnek. Ez is egy furcsa dolog: tizenöt évesen jelentkeztem, és aztán egyszerûen megfeledkeztem róla. Sokan voltak ezzel így a korosztályomból: munkaszolgálaton voltunk, és egy évvel késõbb egyszer csak az asztalon feküdt a behívóparancs. És aztán talán már csak Drezdában jöttem rá, hogy a Waffen-SS-rõl van szó. 

- Volt emiatt bûntudata?

- Közben? Nem volt. Késõbb aztán ez a bûntudat szégyenként nehezedett rám. Mindig összekapcsolódott azzal a kérdéssel: felismerhettem volna-e akkor, hogy mi történik velem? A könyv elején például írok az egyik iskolatársamról, aki többet tudott, mint mi, többiek az osztályban. Az õ apja szociáldemokrata képviselõ volt a városi szenátusban, és késõbb koncentrációs táborba került. Ismerek olyan eseteket is, amikor a gyerekek a szüleik ellen fordultak. Ha a szülõk az õ polgári-konzervatív álláspontjukból kritizálták a nácikat, az veszélyessé is válhatott. Nem volt könnyû akkoriban egy fiatal emberrel megértetni ezeket a dolgokat. Könnyen elfelejtjük, hogy milyen ügyes és modern módszerekkel nevelték ki elsõ lépcsõként a Hitler-Jugendet és a Jungvolkot. Hitler mondata: "A fiataloknak fiatal vezetõk kellenek", borzasztóan hatásos volt. Az én csapatvezetõm egy csuda klassz srác volt, és mi fiatalok sokkal jobbnak hittük magunkat a pártfickóknál. Akkoriban sokan éreztek és gondolkodtak így. 

- Ön generációjának egyik elsõ olyan tagja volt, aki beszélt saját elcsábíthatóságáról, s mindig nagyon nyíltan kezelte a német történelmet. Ezért gyakran feddést is kapott. 

- Igen, egészen a mai napig olyan sok közöttünk az ellenálló, hogy az ember csak csodálkozik, hogyan juthatott Hitler egyáltalán hatalomra. De szeretnék még visszatérni az ötvenes évekre, hogy elmagyarázzam önöknek, mi volt a kiindulópontom, amikor írni kezdtem A bádogdobot. Ami elõzõleg, 1945-ben történt, az összeomlásnak számított, az nem a feltétel nélküli kapituláció volt. Volt egy fogalmazásmód, ami ártalmatlan színben akarta feltüntetni a dolgokat. Azt mondták: Németországban eluralkodott a sötétség. Mindenki úgy tett, mintha a szegény német népet tévútra vezette volna egy fekete horda. De ez nem volt igaz. Én gyerekként átéltem, hogyan zajlott mindez, fényes nappal. Ráadásul lelkesen és meggyõzõdéssel. Természetesen el is csábították és tévútra vezették az embereket, igen, ennek is része volt a dologban. De ami a fiatalokat illeti: nagyon sokan lelkesen vettek részt mindebben. Én ennek a lelkesedésnek és a lelkesedés kiváltóokainak akartam utánajárni, már A bádogdob megírásakor, és most ismét, fél évszázaddal késõbb az új könyvemben. 

- Látott példát arra is, hogy valaki ellenállt? 

- Valódi ellenállásnak csak egy esetben voltam tanúja, ez a munkaszolgálatnál történt, és a könyvemben részletesen leírom az esetet. Nem emlékszem már az illetõ nevére, s ezért úgy nevezem, hogy "ilyesmitnemteszünk", mert ez volt az állandó szavajárása. Egyik uralkodó ideológiának sem volt a követõje, nem volt sem náci, sem kommunista, sem szocialista. Jehova tanúi közé tartozott. Nem is lehetett pontosan tudni, mi volt az, amit ellenzett. Mindenesetre nem volt hajlandó fegyvert fogni. Újra és újra leejtette, mindegy, hogy milyen büntetéssel fenyegették, vagy milyen büntetést hajtottak végre rajta. És ez a különleges ember sem tudott rávenni arra, hogy másként kezdjek gondolkodni. Gyûlöltem és csodáltam. Gyûlöltem, mert miatta még jobban gyötörtek minket, és csodáltam a hihetetlen akaraterejét. Azt kérdeztem magamtól: hogyan tudja ezt elviselni? Hogyan képes erre? 

- Lehetséges, hogy a háború utáni idõszakban egyszerûen elszalasztotta a megfelelõ idõpontot, amikor beszélhetett volna az SS-tagságáról? 

- Nem tudom. Bizonyára úgy éreztem, azzal, amit az írásaim által tettem, eleget tettem. Elkezdõdött egy tanulási folyamat, amit végigcsináltam, és levontam belõle a konzekvenciákat. És mégis megmaradt ez a szégyenfolt. Ezért mindig is tisztában voltam vele, hogy ha egyszer rászánom magam, hogy valami önéletrajzi dolgot írjak, akkor ennek a maradéknak abban az írásban helyet kell találnom. De nem ez a könyvem domináns témája. 

- Ezt az utólagos sokkot, hogy egy bûnös szervezet tagja volt, fel tudta dolgozni A bádogdobban és a Macska és egérben?

- Erre gondoltam, amikor egyszer azt mondtam, hogy ez a téma nekem mindenképpen adott volt. A bádogdobbal kezdõdött. Az ilyesmit nem lehet akarni, ez nem szabad választás volt, hanem egyszerûen elkerülhetetlen. Bár kezdetben a különféle adottságaimmal és lehetõségeimmel mindig megpróbáltam megkerülni a dolgot, de téma, az anyag mérhetetlen tömege újra és újra ott magasodott elõttem, úgy is mondhatjuk, hogy várt rám, és végül szembe kellett néznem vele. 

Amikor egykori iskolatársammal, Wolfgang Heinrichsszel 1990-ben megtört emberként találkoztam újra, ezt a találkozást is leírom a könyvben, világossá vált elõttem, milyen nagy szerepe volt a véletlennek abban, hogy a háború után hová került az ember. Engem Nyugat-Németországban engedtek ki a fogságból, és szabad vadászterületen találtam magam. Saját magamnak kellett összeeszkábálnom valamit, tévedéseken és kerülõutakon keresztül, miközben a velem egykorúak, például Christa Wolf vagy Erich Loest az ország keleti felében azonnal tálcán kapták az új, hihetõ ideológiát. Ott egyszeriben elõkerültek az ellenállók, akik harcoltak a spanyol polgárháborúban is, akik Hitler alatt szenvedtek, és õk nagyon alkalmasak voltak rá, hogy példaképekké váljanak. Hozzájuk lehetett igazodni. 

- Ott úgy mentek a dolgok, mint egy rendes családban. 

- Nyugaton semmi ilyesmi nem volt. Nekünk ott volt Adenauer, borzalmas volt a sok hazugság és az egész áporodott katolikus maszlag. Az akkoriban propagált társadalmat áthatotta egy olyan korlátolt nyárspolgáriság, ami még a nácik alatt sem létezett. A nácik felszínes módon ugyan, de egyfajta nemzetközösséget tûztek ki célul. A társadalmi különbségek vagy bárminemû vallás önhitt gõgje a náciknál nem játszhatott szerepet. Az NDK-tól eltérõen mi a Német Szövetségi Köztársaságban a múlttal való szembenézés jelszavától vezérelve évtizedeken át vitákat folytattunk. De ez a kifejezés, a múlttal való szembenézés, valójában nem volt jó semmire. És ott voltak az ellenerõk, például Franz Josef Strauss, aki azt mondta: "Elég hamut szórtunk már a fejünkre!" és "Most már elég volt!", és mindig újra felhangzott, hogy normalizálódásra van szükség - mintha a normalitás valami különösen kívánatos dolog lenne. Épp ellenkezõleg: én félek azoktól az emberektõl, akik "normálisnak" nevezik magukat. És még ha magamban azt gondoltam is, hogy ezek a dolgok már olyan nagyon régen történtek, a múltunk mindig utolért bennünket. Megtanultunk együtt élni ezzel és szembenézni vele. Úgy érzem, ez valamiféle teljesítmény, más európai országokkal összehasonlítva is. Elég csak megnéznünk Angliát és Franciaországot, nem beszélve Hollandiáról és Belgiumról: a gyarmati uralom kora és az azzal kapcsolatos bûnök mintha nem is léteztek volna. A múlttal való szembenézéshez valószínûleg - és ez is a történelem egy fintora - totális vereségre van szükség. Ezt valahol már említettem: a gyõzelem butává tesz. A gyõztesek azt gondolják, nem kell törõdniük a múlt bûneivel, pedig a gyõzteseket is utoléri a múlt. A fiatal generációk valamikor egész biztosan kérdezõsködni kezdenek. 

- És ön csak 1946 után kezdett el kérdezni?

- A sokk hatására, ami azonban nem azonnal következett be. Elõbb az kellett hozzá, hogy Baldur von Schirach vallomást tegyen a nürnbergi perben, csak azután hittem el, hogy a bûntettek valóban megtörténtek. A németek ilyesmit nem tesznek, gondoltam, és amilyen buta voltam, azt hittem, hogy minden csak propaganda. Azután azonban már nem lehetett elhárítani, és ennek a bûnnek a mértéke, úgy tûnik, egyre csak növekszik, minél nagyobb az idõbeli távolság. Ráadásul egyre felfoghatatlanabbá válik. Mint ahogy "a múlttal való szembenézés" használhatatlan kifejezés, ugyanúgy ez a dolog nem "felfogható" - az erre tett kísérletek csak megközelítések. Pogromok mindig voltak, Lengyelországban, Oroszországban, mindenhol. De a németek által megszervezett bûntett, ez a tervszerûség egyedülálló és egyszeri. 

- Mikor kezdte önt érdekelni a politika?

- Sokáig tartott, amíg rátaláltam egy politikai álláspontra, amíg félig-meddig megtanultam felmérni a politikai hatalmi viszonyokat és efféléket. Mint oly sokan a generációmból, tulajdonképpen én is egyfajta elhülyült állapotban kerültem ki a náci korszakból. Mert hogyan is magyarázható meg, hogy egészen a legvégsõ percig hittünk a végsõ gyõzelemben és a csodafegyverekben? Ez a mából visszatekintve teljesen érthetetlen. Az elsõ politikai tapasztalataimat a háború vége után egy évvel, a kálisóbányában szereztem. A könyvemben leírom, milyen összebékíthetetlenül határolódott el ott a munkások három különbözõ csoportja: a régi nácik, a kommunisták és a szociáldemokraták. Napközben hevesen vitáztak és veszekedtek, és a végén gyakran a kommunisták és a nácik közösen álltak szemben a szociáldemokratákkal. Így személyesen tapasztalhattam, és késõbb ennek segítségével értettem meg, miért bukott meg a Weimari Köztársaság: természetesen mindenekelõtt a nácik miatt, de amiatt is, hogy a nácik és a kommunisták összefogtak. Ez egy moszkvai Komintern-határozat következménye volt, ami nem a nácikat, hanem az úgynevezett "szociálfasisztákat", tehát a szociáldemokratákat tette meg legnagyobb ellenségnek. 

- Ön már akkor, a kálisóbányában szociáldemokratává lett? 

- Engem kezdetben sokkal jobban érdekelt a mûvészet. Valószínûleg inkább csak késõbb, a franciaországi utazásom során politizálódtam. Hiszen Franciaországból átcsapott hozzánk is a Camus és Sartre közötti vita. Ma már szinte el sem lehet képzelni, mekkora jelentõsége volt ennek a konfliktusnak az én nemzedékem számára. Hirtelen rákényszerültünk a döntésre - ha az ember kíváncsi volt és dönteni akart: hogyan éljek tovább? Melyik álláspontra helyezkedjem? És részemrõl az, hogy Camus mellett döntöttem, nagyon alapvetõ döntést jelentett. Hasonló volt aztán az úgynevezett "berlini mûvészeti vita" Karl Hofer és Will Grohmann között, melyben Hofer a figuratív, az emberi alak által meghatározott festészetet védte a nonfiguratív, az "informális festészet"-tel szemben. Ez, mint ahogyan a könyvben is leírom, kevésbé politikai, inkább esztétikai döntés volt. De természetesen ennek a vitának is volt politikai háttere. 

- Mennyire van már távol mindez, ha valaki nyolcvan felé jár? 

- Nagyon is közel van. Ha pontosan meg kellene mondanom, hová utaztam 1996-ban, utána kéne néznem valamelyik noteszemben. Ahogy öregszünk azonban, a gyerekkori emlékek egyre pontosabbá válnak. Nyilvánvalóan összefügg az öregséggel, hogy mikor jön el a megfelelõ ideje egy önéletrajzi könyv megírásának. 

- Az unokáinak írta ezt a könyvet?

- Tudatosan és tudat alatt is bizonyára szerepet játszottak ebben a gyerekeim és unokáim. Hogy hogyan lehet elmesélni valamit egy másik generációnak, ez a kérdés gyakran foglalkoztatott. Az Egy csiga naplójából címû könyvemben el kellett nekik magyaráznom, miért veszek részt a választási küzdelemben, hogy miért botránkozom meg azon, hogy egy egykori náci nagykutya, Kiesinger a kancellár. Akkoriban az a nehéz feladat állt elõttem, hogyan magyarázzam el a gyerekeimnek Auschwitzot. És ez a feladat ma is elõttünk áll. 

- Sok családban hallgattak a múltról, és ez nyomasztó volt. Az önök generációjának tagjai legalább egymás között beszéltek a háborús élményekrõl? 

- Igen, beszéltünk róla. A háborús élmények a legtöbbünk számára azonos szintû tapasztalatokat jelentettek: Tulajdonképpen kizárólag a túlélés volt a cél. Az elsõ halottak, akiket láttam, nem oroszok voltak, hanem németek. A fákon lógtak, és sokan közülük egykorúak voltak velem. Ezt Schörner tábornoknak köszönhették. Amikor ezt a hírhedt és gyûlölt tábornokot késõbb elbocsátották az orosz hadifogságból, vonattal érkezett, és végül néhány állomással korábban szállt le, mert ott, ahová eredetileg meg kellett volna érkeznie, tömegesen vártak rá az egykori katonák, akik meg akarták lincselni. 

- Volt jelentõsége a fiatalok pontos korának? Egy tizennégy éves fiú nem volt védtelenebb és kiszolgáltatottabb a nácikkal szemben, mint egy tizennyolc vagy húszéves? 

- Természetesen, már kétévnyi korkülönbségnek is nagy jelentõsége volt. Gyakran hallottam ezt másoktól, akik elõször a Jungvolk, aztán a Hitler-Jugend tagjai voltak: az õ emlékeikben a Jungvolknál töltött idõ volt a legszebb idõszak. A Hitler-Jugenddel együtt jött a pubertáskor, és az örökös dalestek, és mindez már unalmas volt. A nácik sok mindent ellestek a cserkészektõl és más ifjúsági szervezetektõl. A sátortáborok, a bajtársiasság és a többi, mindez vonzó volt a fiataloknak. Összehasonlítva a sok kényszerrel, ami az iskolában és a szülõi házban uralkodott, a fiatalok úgy érezték, hogy a Jungvolknál szabadabban mennek a dolgok. 

- És mindez a szülõk autoritása ellen hatott.

- Igen, polgárellenes volt. De itt is fontos a születési év véletlene. Ki tudja, mibe keveredtem volna, ha három-négy évvel idõsebb vagyok. Egyébként a háború végén én egyáltalán nem éreztem úgy, hogy felszabadítottak. Megvertnek éreztem magam. A felszabadulás napjáról csak azok beszélhetnek, akik valóban szenvedtek a rendszertõl. 

- Volt elképzelése arról, hogy milyen félelmet vált ki az SS-egyenruha? 

- Erre csak a tizedes hívta fel a figyelmemet, akivel úton voltam, miután az egységünk felmorzsolódott. A hadosztályunk már nem létezett, nagy-nagy káosz és kavarodás uralkodott, és mindenki megpróbált túlélni. Nekem ebben ez az ember segített, a német tizedesek csodálatos típusához tartozott - aki nem akart altiszt lenni, akiben meg lehetett bízni, akinek fontos volt a bajtársiasság. Ragaszkodott hozzá, hogy cseréljem le az egyenruhámat. Én nem voltam tudatában, milyen veszélyben voltam. És késõbb ugyanígy hitetlenkedtem a koncentrációs táborokban készült képek láttán: ezt nem csinálhatták a németek! Ez lehetetlen! Elõször a fogságban szembesítettek minket ezekkel a bûntettekkel, és ugyanakkor láttuk, ahogyan az amerikai laktanyákban a fehérek és a feketék külön barakkokban voltak elszállásolva, s a fehérek "nigger"-nek nevezték és szidalmazták a feketéket. Megemlítek a könyvben egy fickót Virginiából, kedves fiú volt, bár kicsit buta, õ a teherautó-sofõrrel, aki fekete volt, egyetlen szót sem volt hajlandó váltani. A fehér engem és a gyér angolságomat használta arra, hogy közvetítsek közöttük. "Tell this guy we are leaving now." Meg kellett neki mondanom, hogy most elindulunk, a fehér soha nem beszélt közvetlenül a feketével. Nem akarom azt mondani, hogy ez sokkolt, de egyszeriben szembesültem a közvetlen rasszizmussal. És aztán ez az õrület a fogságban, azok az õrületes híresztelések: ez már nem tart soká, aztán újra felfegyvereznek bennünket, és megyünk az oroszok ellen, együtt az amcsikkal, és most jobban fel leszünk szerelve. Ezek mind az amerikai Patton tábornokra voltak visszavezethetõek. 

- Ez még a nürnbergi per idején is így volt. A vádlottak azt mondták, biztos nem lesz olyan vészes a dolog, hiszen még szükségük van ránk. 

- Nem is volt olyan nagyon téves elképzelés, ha arra gondolunk, hogy öt évvel késõbb megkezdõdtek a német újrafelfegyverzés elõkészületei. Az ellenségképen nem kellett változtatni, egészen addig a szörnyû Adenauer-plakátig, amelyen egy vörösgárdista volt látható, aki ázsiai szörnyetegként meredt rá az emberekre. Ezt fel lehetett használni a választási küzdelemben. 

- Térjünk még vissza az 1945-ös évhez. Minden romokban hever, az élet bizonytalan. És ott van ez a fiatalember, aki akkor ön volt, aki pontosan tudja, hogy mûvész akar lenni. Hogyan képzeljük ezt el? Nem volt semmi. Nem voltak könyvkiadók, nem voltak mûvészeti galériák, nem voltak színházak, nem volt közönség.

- De hát nekem minden a fejemben volt. Az alakok és megformázatlan dolgok ott gomolyogtak a fejemben. Ugyanakkor egy vákuum uralkodott, nem lehetett tudomást szerezni semmirõl. Azt hiszem, ma már nem lehet elképzelni azt az ismeretlen mûvészet iránti vágyat, amit éreztem, amikor Düsseldorfban Nolde vagy Klee elsõ kiállításait láttam. Hogy az hogyan hatott rám! A könyvben leírom azt a sokkot, amit még a háború alatt éltem át, amikor elõször láttam olyan mûalkotásokat, amiket az "elfajzott mûvészethez" soroltak, és amiket sosem láthattam volna, ha a nácikon múlt volna, s ha nincs a mûvészettanárnõm. Ez az élmény sokkoló volt, és lenyûgözõ. Ez volt az elsõ jele annak, hogy van még valami más is, hogy vannak dolgok mindazon túl, amit nap mint nap láttam és hallottam. De a vágy, hogy mûvész legyek, sokáig pontatlan maradt, hiányzott az irány. Akkoriban nehezen tudtam elképzelni, mi is egy író, inkább a képzõmûvészetre gondoltam. De a vágy, a késztetés már megvolt. 

- De el tudott képzelni egy normális életet a romok látványának ellenére? Majd mindent újra felépítenek, és aztán folytatódik az élet? 

- Hogy mindent újra felépítenek-e, azt nem tudtam. Ahová csak eljutottam, mindenhol lerombolt városokat láttam. El tudja képzelni, milyen volt Hildesheim? Vagy Hannover? Ami engem és másokat, akik hasonló helyzetben voltak, mindenekelõtt foglalkoztatott, az a kérdés volt, hogy hol kaphatok valamit a kenyérjegyeimért. Én kedvezõ helyzetben voltam: mielõtt tizenkilenc évesen elkezdtem dohányozni, megvoltak a cigarettajegyeim is, amiket sok mindenre be lehetett cserélni. Mégis: egyik napról a másikra éltünk. Ma már egészen fiatal embereket is azzal szembesít a társadalom, hogy gondolkodjanak el rajta, mibõl lesz majd késõbb nyugdíjuk - én azt sem tudtam, mi az, hogy nyugdíj. 



- Ezzel szemben szabad volt. 

- Teljesen mértékben, gondtalanul szabad voltam. Adót elõször akkor fizettem, amikor már író lettem. Emlékszem még az elsõ elszámolásomra, és hogy panaszkodtam Reifferscheidnek, a kiadómnak: "Ez szép összeg, rendben, de ilyen sok adót kell belõle fizetnem?" Mire õ azt mondta: "Szerintem maga egész életében nagyon sokat fog keresni, tehát szokjon hozzá a magas adókhoz. És ha adhatok egy tanácsot: ne adótanácsadót alkalmazzon, hanem rögtön egy könyvvizsgálót, akkor megspórolhatja magának azokat az undorító adóellenõrzéseket." 

- Karl Schiller, a gazdasági miniszter volt a tanácsadója a Kutyaéveknél és Paul Celan A bádogdob írásakor. 

- Paul Celan esetében túlzás lenne azt mondani, hogy tanácsokat adott. De bátorított. Felolvastam neki a regénybõl és õ csodálatosnak találta. Talán egy kis féltékenység is volt a dologban, ezt be is ismerte, mert õ is szívesen írt volna prózát. Egy-két pálinka után, akkoriban leginkább paraszt-calvadost ittunk, nagyon vidám tudott lenni, olyankor orosz forradalmi dalokat énekelt. De Celan legtöbbször teljesen elmélyedt a saját munkájában, másrészt pedig foglya volt a saját reális, illetve túlfokozott félelmeinek. Volt egy belsõ képe arról, milyen egy költõ, ami tõlem nagyon idegen volt, õ amolyan Stefan George-stílusban gondolkodott errõl: a költõ ünnepélyes, nagyon ünnepélyes. Ha elõadta a verseit, az embernek kedve támadt gyertyákat gyújtani. 

- Visszaemlékezéseibõl kiderül, hogy milyen sok valóságelem talált utat az életébõl a könyveibe, egészen Oscar kókuszszõnyegéig, amely például az ön egyik elsõ lakásának dísze volt. 

- Hogy mi minden csapódott le irodalmilag, az most az írás közben vált ismét világossá elõttem. Egy ilyen visszaemlékezést meg sem lehet írni, ha az ember nem kíváncsi saját magára, ha nem szeretne többet megtudni önmagáról és munkáinak keletkezésérõl. Vegyük csak azt a helyzetet, amikor zsebemben van a behívóparancs és megérkezem Berlinbe. Légiriadó van, és mindenkinek le kell mennie a pályaudvar pincéjébe. És ott a sok egyenruhás és sebesült és szabadságos katona, és a sok más ember között, akik oda menekültek, egyszer csak felbukkan egy csoport liliputi, kosztümökben, és mivel az elõadás kellõs közepén voltak, a pincében egyszerûen folytatták a mûsorukat. Ez aztán bekerült A bádogdobba: Bebra és a liliputiak csoportja.

- Egy másik híres mûvésszel, Louis Armstronggal a háború utáni években egy düsseldorfi dzsesszpince színpadán akadt össze. Valóban megtörtént az a jam session, amit a könyvében leír? Hogy közösen zenéltek: Armstrong trombitán, ön pedig washboardon? 

- Nincs róla fénykép, semmi, nincsenek bizonyítékaim. De az emlékezetemben ezt a jelenetet részletesen fel tudom idézni. 

- És mi a helyzet azzal a fiatal barátjával, Josephfel, akivel kockajátékot játszott a hadifogolytáborban? Köztudott, hogy Ratzinger ugyanúgy, mint ön, a Bad Aibling-i táborban volt. De az ön barátja, Joseph, valóban azonos a mai XVI. Benedek pápával, ahogyan a könyvben céloz rá? 

- A Bad Aibling-i táborban mindig velem egykorúakkal üldögéltem. Mi, tizenhét évesek, ha esett az esõ, egy gödörben ücsörögtünk, amit a földbe ástunk magunknak. Fölötte kifeszítettünk egy esõponyvát. Százezer hadifogoly volt ott együtt a szabad ég alatt. Az egyiküket Josephnak hívták, rendkívül mélyen hívõ katolikus volt, és néha latin idézeteket is mondott. A barátom lett, és sokat kockáztunk, mert valahogyan sikerült bevinnem a táborba egy kockavetõ poharat. Ezzel ütöttük el az idõnket, kockáztunk, beszélgettünk és terveket szõttünk a jövõrõl, ahogy a fiatalok szoktak. Én mûvész akartam lenni, õ pedig be akart lépni az egyházba, és ott szeretett volna karriert csinálni. Kicsit zárkózottnak tûnt, de kedves fiú volt. Jó kis történet, nem? 

- Nagyon jó történet. Gondolja, hogy érkezik majd rá reakció a Vatikánból? 

- Nem tudom. Ha igen, értesítem önt. 

- Korábban soha nem beszélt ilyen részletesen az édesanyjáról, mint most a visszaemlékezéseiben. Valamiféle jóvátételi szándék is közrejátszik ebben?

- Volt egy elsõ nekifutásom Az én évszázadom címû könyvemben, a kötet utolsó története, melyben elképzelésem szerint anyám a százharmadik születésnapját ünnepli. Az új könyvemben fontos szerepe van a hozzá fûzõdõ szoros kapcsolatomnak. Soha nem volt rá alkalmam, hogy bebizonyítsam neki, hogy megérte támogatnia engem, és hinnie bennem, ahogyan mindig is tette. Egy brosúrán kívül, amit a Mûvészeti Akadémia a negyvenes évek végén Düsseldorfban adott ki, azon az évkönyvön kívül, amibe bekerült egy szobor képe, amit róla készítettem, nem tudtam semmit felmutatni, egészen a haláláig. Az ilyesmi nem hagyja nyugodni az embert. 

- Ebben a könyvben - nem csak az anyjával kapcsolatban - nagyon nyíltan beszél a saját önzésérõl, a mûvész önzésérõl.

- Igen, az egoizmus. Nem tudom, hogy egoizmus-e, mert mégiscsak van egy kis különbség az egoizmus, illetve aközött, hogy az ember képtelen eltekinteni önmagától. Ez a fajta egocentrikusság ifjú éveiben nagyon erõs az emberben. 

- Megbánta, hogy konzekvensen követte saját egocentrizmusát? 

- Nem, ezt nem lehet megbánni, hozzátartozik az életemhez, elkerülhetetlen volt, különben nem tudtam volna ilyen kíméletlenül - önmagammal szemben is kíméletlenül - megírni a könyveimet, egyiket a másik után. 

Frankfurter Allgemeine Zeitung, 

2006. augusztus 12.

Fordította: Sárossi Bogáta

(c) Minden jog fenntartva. Frankfurter Allgemeine Zeitung GmbH, Frankfurt. A cikket a Frankfurter Allgemeine Archiv bocsátotta rendelkezésre.



\end{document}
