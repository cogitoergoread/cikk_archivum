% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Váradi Júlia}
\title{ Ezért azonnali fõbelövés járhatott volna...  }
\date{2009, június 26 \thanks{ÉS LIII évfolyam, 26-ik szám} }
\maketitle

\textbf{Kiss Ilona irodalomtörténésszel Váradi Júlia készített interjút ÉS LIII évfolyam, 26-ik szám, 2009 június 26}

A XX. század orosz irodalmának legvarázslatosabb regénye, Bulgakov A Mester és Margaritája cselekményében hordozza saját születésének különös történetét. A rendszerváltás óta sok olyan tényre derült fény, amely még közelebb hozza az olvasókhoz ezt a mûvet. A Szõllõsy Klára-féle kultikus magyar fordítás után most az Európa Könyvkiadó újra megjelentette a könyvet, ezúttal Kiss Ilona számos jegyzettel kiegészített, felújított fordításában.

\textbf{- Most, hogy újra közelebb kerültem Bulgakovhoz és A Mester és Margaritá­hoz, ismét felmerül bennem a kérdés, hogy vajon Sztálin miért nem végeztette ki Bulgakovot, vagy legalábbis miért nem küldte a Gulagra?}

- Megtehette volna: már 1920-ban kész volt a fehér-tengeri Szolovki szigetén az elsõ koncentrációs tábor a politikai ellenfelek részére, hogy aztán itt kísérletezzék ki a kényszermunka, a tömeges kivégzés és temetkezés \textqq{technológiáját}. Idezárják sok százezer társával együtt a nálunk is jól ismert vallásfilozófust, Pavel Florenszkijt, aki Bulgakovra is elementáris hatást gyakorolt. És nem véletlenül ebbe a mintalágerbe számûzné A Mester és Margaritában Hontalan Iván Immanuel Kantot az Isten-bizonyítékai miatt.

\textbf{- Mégis miért nem végzett Bulgakovval Sztálin?}

- Sztálin azért nem számûzte, nem végeztette ki Bulgakovot, mert szüksége volt rá politikai játszmáihoz: a húszas évek végén a kultúra homogenizálásához, a harmincas évek elején centralizálásához, a harmincas évek végén pedig a \textqq{nemzetiesítéséhez}. Paradox módon, nagyobb szüksége volt Bulgakovra, mint az olyan tõsgyökeres, \textqq{saját} szovjet írókra, mint például az autodidakta Bill-Belo­cer­kovsz­kij, akinek a Vihar címû mûve a szovjet dráma hivatalos kánonteremtõ darabja, s aki egyenesen Sztálinnál tesz panaszt a \textqq{jobboldali} Bulgakov \textqq{futtatása}, a fergeteges sikerrel játszott Turbinék napjai miatt. Sztálin azt válaszolja neki 1929-es levelében: \textqq{Hogy miért kell annyi Bulgakovot játszani? Mert nincs elég saját, színpadképes színdarabunk. És ha ló nincs, a Turbin család is jó... A Menekülés bemutatása ellen se lenne kifogásom, ha...} - és jönnek sorozatban a sztálini feltételek, egyre vastagabbra duzzasztva a Bulgakov-dossziét. Némi leegyszerûsítéssel akár azt is mondhatnánk: a Bulgakov-dosszié az orosz értelmiség \textqq{mintalágere}. A Bulgakov-ügy alkalmasnak bizonyult arra, hogy az értelmiség megszelídítésének összes lehetséges technológiáját nyilvánosan kipróbálják: kéziratok elfogadása, majd elutasítása, a darabok engedélyezése, majd betiltása, külföldi utazási engedély visszavonása, lakáskiutalás, állásígéret teljesítésének halogatása és még sorolhatnánk.

\textbf{- Pedig Sztálin azt azért tudhatta, hogy Bulgakov esetében a megszelídítés, az átnevelés eléggé esélytelen, hiszen nemcsak A Mester és Margarita, de a többi Bulgakov-írás is hihetetlenül pontos és éles kritika a Szovjetunióról.}

- Ez világos lehetett számára. Bulgakovot még csak ügynökökkel sem kellett volna körülvenni; 1930-ban a Szovjetunió kormányához címzett híres levelében egyértelmûen megírta véleményét: \textqq{Ez az a hatalom, amely helótákat, hozsannázókat és beijedt szolgalelkeket nevel. Ez az a hatalom, amely az alkotó gondolatokat fojtogatja...} Egyértelmûen leírja, milyen mélységes szkepszist érez az országban végbemenõ forradalmi változás iránt, szembeállítja vele az általa olyannyira kedvelt \textqq{Nagy Evolúció}-t, s ott áll a levélben a nevezetes mondat, amiért akár önmagában is azonnali fõbelövés járhatott volna: \textqq{A sajtószabadság szenvedélyes híve vagyok.} Sztálin azonban \textqq{csak} örökös röghöz kötöttségre ítéli, élete végéig nem engedélyezi számára, hogy külföldre utazzon, s mindenféle alkotói feladatot nélkülözõ rendezõi asszisztensi állást ad neki a Mûvész Színházban. Bulgakov ebben a \textqq{mintalágerben} igyekszik mindvégig megõrizni emberi és alkotói autonómiáját, s mindössze egyetlen alkalommal tesz kétségbeesett kísérletet, hogy kilépjen belõle: 1938-ban Sztálin-darabot ír Batum címmel.

\textbf{- Mi vihette rá az akkor már súlyos beteg Bulgakovot, hogy ezt a darabot megírja?}

- A környezete, elsõsorban felesége nyomására kezd hozzá a darabhoz, de kitartóan kérlelték mûvész színházbeli társai is, a színház számára a \textqq{kortárs témájú} darab mûsorra tûzése létkérdés volt. 1937-1938-ban, a nagy terror éveiben ez a próbálkozás aligha nevezhetõ megalkuvásnak. Ekkor tartóztatják le barátját, Oszip Mandelstamot is. Jelena Szergejevna, Bulgakov felesége abban bízik, hogy a Sztálin-darab a készülõ nagy mû, A Mester és Margarita nyilvánosságra hozatalának esélyeit is növelheti; naplójában számos utalás van arra, miként tervezték az 1938 májusában letisztázott regény bemutatását \textqq{odafent}. Így készült el a Sztálin ifjúkoráról szóló romantikus forradalmi darab. A mindenható mûsorpolitikai bizottság már elfogadta, már kész volt a szereposztás, már el is indult a Bulgakov vezette színházi brigád Tifliszbe, hogy anyagot gyûjtsenek a színpadképhez, amikor 1939. augusztus 14-én a vonaton érte utol õket a távirat: Sztálin személyesen tiltotta be a darabot.

\textbf{- Volt-e bármiféle konkrét következménye, hogy Sztálin ilyen ellenségesen fogadta a róla írt mûvet?}

- Sztálin ekkor, a visszaemlékezések szerint, csak annyit mondott: nincs szükség arra, hogy irodalmi hõst csináljanak belõle, hogy kitalált helyzetekben, kitalált szavakat adjanak a szájába. Az ekkor már halálos beteg Bulgakov számára világossá vált, hogy ez irodalmi életének is a végét jelenti. Évekkel azelõtt egy el nem küldött levéltöredékben így szólította meg: \textqq{Joszif Visszarionovics, legyen az elsõ olvasóm...} Az \textqq{elsõ olvasó} most végleg leírta õt. Bulgakov végleg megbizonyosodhatott róla, kinek a kezében van a sorsa.

\textbf{- A Mester és Margarita Pilátusáéban, vagyis Sztálinéban...}

- Ennek az azonosításnak nem vagyok a híve, még ha sokan találnak is hasonlóságokat, érintkezési pontokat a regény szereplõi és a kor meghatározó alakjai között. Sok ilyen mítosz és legenda forrása Bulgakov harmadik felesége, Jelena Szergejevna naplója, aki szívesen terjesztette, hogy Margarita alakjának õ maga volt a mintája. Való igaz, számos egybeesés van a feleség és az irodalmi alak életrajza között: Jelena Szergejevna - ahogyan a regénybeli Margarita a Mester szerelméért - jólétet, jól keresõ férjet hagyott el. Az asszony elõzõ férje, Jevgenyij Silovszkij magas rangú katonatiszt volt, a Vezérkari Akadémia professzora, aki a szovjet rendszer idején mindvégig megõrizte rangját, védettséget, s ez a védõburok feleségére, sõt - feltételezések szerint - Bulgakovra is kiterjedt. Olyan feltételezések is elterjedtek, hogy Jelena Szergejevnát szándékosan irányították Bulgakov mellé megfigyelési feladattal, s hogy az írót megfelelõ irányba terelje. Hogy ebbõl mennyi az igazság, az valószínûleg sohasem fog kiderülni. Az azonban egészen biztos, hogy Jelena Szergejevna életfeladatnak tekintette, hogy A Mester~ és Margarita megjelenjen, az író egyre súlyosbodó betegsége idején és a halála elõtti idõszakban mindent megtett, hogy a végleges verzió elkészüljön. Ez a cél minden egyebet fölülírt.

\textbf{- A regény, amelyet sokan a XX. századi világirodalom egyik csodájának is tartanak, abban is különleges, hogy készülésének története és a regény cselekménye szoros összefüggésben van egymással. Mit lehet tudni a születése körülményeirõl?}

- Az a mû, amit a mai olvasó a kezében tarthat, befejezetlen regény, mint ahogyan Bulgakov élete is fájdalmasan befejezetlen maradt. Írás közben nagyon sokat változott az alapgondolat, ma ismert formájában 1937-1938 fordulójára alakult ki. 1929 elejére készült el az elsõ változat, amelyben Woland - a sátán - a fõhõs, a címvariánsok is rá utalnak: Feketemágus, A patás konzultáns stb. Ebben a változatban, a cselekmény is jóval egyszerûbben - mondhatnám: fekete-fehéren - jelenik meg az ördög ténykedése nyomán. Jóval erõsebben kötõdik a szovjet mindennapokhoz, politikai aktualitásokhoz, jóval keményebb szatíra.

\textbf{- De hiszen ezt a verziót a szerzõ elégette. Honnan lehet mégis tudni, hogy mi volt benne? Egyáltalán, mi volt a két kézirat elégetésének konkrét elõzménye?}

- Az elsõ verzió elégetését a Moliére-darabnak, a Képmutatók cselszövésének betiltása váltotta ki, 1930-ban. Az volt a veszély, hogy újabb házkutatás következik, s hogy elkobozzák a regényt tartalmazó füzeteit. 1933 õszén Bulgakov újabb részleteket égetett el, amikor drámaíró barátját, Nyikolaj Erdmant letartóztatták. Az elsõ alkalommal, rejtélyes módon nem az egész kézirat égett el, az archívum kutatói szerint Bulgakov szándékosan csak töredékesen semmisítette meg az anyagot. Lapokat tépett ki kéziratfüzetébõl, s a belsõ gerincnél szélesebb-keskenyebb sávok maradtak meg, amelyekbõl bizonyos szövegrészeket ki lehetett utólag deríteni. Izgalmas irodalom-archeológiai feladat kikövetkeztetni, hogyan nézhetett ki az elsõ változat, de csodát - és bizonyosat - nem lehet tõle várni.

\textbf{- Mit kell értenünk akkor Bulgakov azon kijelentésén, hogy a \textqq{kézirat nem ég el}?}

- A nevezetessé vált szállóige tartalmaz - a föntiek mellett - egy olyan valóságelemet is, hogy Bulgakov legendásan kiváló memóriája révén mindent megõrzött az emlékezetében, amit valaha megírt. Felesége, Jelena Szergejevna naplójegyzete szerint 1933-ban, a kézirat második elégetése után, amikor Leningrádba utaztak, szállodai szobájában fejbõl rekonstruálta a regény korábbi epizódjait, de már az újragondolt formában. Bulgakov az elsõ regényformát \textqq{az ördög evangéliuma} néven emlegeti, s az egész Pilátus-történetet Woland, az ördög meséli el - egyvégtében; az író csak jóval késõbb, fokozatosan osztja fel több részre. A Mester figurája még nem jelenik meg, és Margarita is csak nagyon késõn kapcsolódik be a történetbe. Ebben az elsõ verzióban még csak az ördög és a moszkvai polgártársak találkoznak egymással.

\textbf{- Ennek a magyarul elég furcsán hangzó kifejezésnek, hogy \textqq{polgártársak} bizonyára fontos szerepet tulajdonít, az eredeti fordításban azonban Szõllõsy Klára nem használta ezt a szót.}

- A Szõllõsy Klára-féle klasszikus fordítás a regény nyitójelenetében egyszerûen csak \textqq{két férfiú}-ként szerepelteti a két irodalmárt. Bulgakov azonban rendkívül következetesen polgártársnak nevezi az összes moszkvai lakost, akik Wolanddal találkozva, akár a Varieté Színházbeli feketemágia-szeánszon, akár más epizódban, szó szerint e korabeli politikai terminus tartalmára korlátozzák életüket, akik kizárnak minden morális támpontot az életükbõl, csak a nyers egzisztenciát tekintik célnak. A regény elsõ mondatában tehát két polgártárs, Mihail Berlioz és Hontalan Iván jelenik meg a fasorban a teljesen kihalt Patriarsije Prudin, s ekkor jön az elsõ ember, méghozzá Woland.

\textbf{- Vagyis az ember, aki egyenlõ az ördöggel?}

- Pontosan így van, ezzel a hatalmas paradoxonnal - hogy az ördög az elsõ megjelenõ emberrel azonos - indítja a könyv legelsõ kéziratát, s erre a szembeállításra épül a regény mindvégig, minden változatában az alkotás tizenkét éve során. Ez az alap­gon­dolat már 1929-ben megszületik, még ha jó ideig csak az egyik pólus, a moszkvai polgártársak korlátolt világa bontakozik is ki a ma ismert formájában. Ez a novellafüzér nem sokban tér el a korabeli szatirikus irodalom egyéb alkotásaitól, vagy épp magának a korai Bulgakovnak a húszas években írott tárcáitól, karcolataitól, sõt, itt a bulgakovi humor, a groteszk és abszurd jóval kegyetlenebb, mint a késõbbi változatokban. A sok kis epizód azonban még nem áll össze nagy mûvé. Ahogy Örkény mondaná, még hiányzik a \textqq{madzag}, ami \textqq{paprikakoszorúvá} tenné.

\textbf{- Az akkor megírt epizódok a késõbbi verziókban már nem szerepelnek?}

- Nagyon sok kimaradt belõlük, vagy radikálisan átalakult. Ilyen volt például az a ragyogó groteszk jelenet, amelynek nyilvánvalóan a húszas évek második felében tetõpontjára jutó ateista kampány adott hátteret: a könyv egyik szereplõje, a Varieté Színház pénzügyi elõadója, Rimszkij imádkozni készül, elmegy a templomba, amelyet azonban idõközben aukciós házzá alakítottak, s jelenleg bundákat árvereznek benne. A jelenet végén Rimszkij szomorúan kilép a templom kapuján, s arra lesz figyelmes, hogy a magasban, a kereszt hûlt helyén egy ember üldögél és pipázik. Az ilyen jelenetek közül a szerzõ fokozatosan számosat kihagyott a regény következõ változataiból.

\textbf{- Sejthetõ, hogy mi lehetett az oka?}

- Bulgakov következetesen igyekezett eloldani a mûvet a korabeli aktualitásoktól, nem politikai, netán cenzurális megfontolásokból, hanem mert tágabb értelmezési keretbe akarta helyezni. Az is tény, hogy ahogyan haladt elõre az idõ, s ahogy egyre csökkent a mû megjelenésének esélye, egyre kevesebb értelme volt konkrét idõpontokhoz kötni a regény cselekményét. Sajnos nagyon kevés önértelmezõ vallomás maradt fenn Bulgakovtól, a regényre vonatkozóan különösen, de az bizonyos, hogy nemcsak gyakorlati okokból akarta megszabadítani a regényt a konkrét politikai utalásoktól, hanem elvi oka is volt erre. Koncepciója szerint a moszkvai polgártársak legnagyobb problémája épp az, hogy a rájuk kényszerített - vagy épp önként vállalt - politikai terminusokban fogalmazzák meg életüket, ám ezt a korlátozottságot csak valami kataklizma, baj, katasztrófa árán képesek belátni, s csak ilyen áron hajlandók megpillantani azt az igazi, emberi világot, amit addig az ördög mûvének tekintettek. Ennek a koncepciónak a megformálásához a szatirikus epizódsorozat Bulgakov számára nem volt elegendõ. Így jut el a különbözõ regényváltozatokon keresztül tizenkét évnyi kísérletezés után a mai, befejezetlen és elvileg befejezhetetlen formához. Ezzel a formával szándékosan és látványosan szembement a megkövetelt normával, nem véletlenül mondták barátai, akiknek részleteket olvasott fel a regénybõl, hogy ez a mû sohasem jelenhet meg.

\textbf{- Véglegesnek nevezhetõ-e az A Mester és Margarita, amelyet Bulgakov halála után az orosz olvasók a kezükbe vehettek?}

- Bulgakov 1940-ben halt meg, s élete utolsó hónapjaiban, már teljesen vakon, a feleségének diktálta le a regény utolsó fejezeteit. Jelena Szer­ge­jev­na, aki Bulgakov végakarata és saját, vállalt életfeladata szerint is - ahogy már volt szó róla - a könyv megjelentetését tekintette legfontosabbnak, közvetlenül a férje halála után átgépelte a szöveget. Nem tudhatjuk biztosan, hogy mennyi ebben a változatban a szerzõi szándék, s mennyi változtatást hajtott végre a feleség, emlékeire, jegyzeteire hagyatkozva. Amit biztosan tudunk, hogy az általa befejezett A Mester és Margaritát nem tudta megjelentetni. Õ maga is hatszor fordult levélben Sztálinhoz, sikertelenül. Végül is 1966-ban Konsztantyin Szimonov közbenjárására sikerült egy rövidített, súlyosan megcsonkított változatot kiadni Jelena Szer­ge­jev­na hozzájárulásával: a számítások szerint tizennégyezer szót húztak ki belõle. Mindent kihagytak, amit a szovjet irodalompolitika veszélyesnek minõsített: hiányzik például Boszoj álma a valutázókkal, az összes epizód, amelyben csak a legkisebb utalás van a moszkvai nyomozóhatóságra, nem maradhatott benne Woland varietébeli monológja a moszkvaiakról, akiket a lakáskérdés rontott meg. Mindazonáltal Jelena Szergejevna kénytelen volt elfogadni ezt a kompromisszumot, azon az áron, hogy legalább napvilágot láthasson a könyv. A kihagyott részeket azonban külföldre juttatta, a németországi Poszev Kiadó a kiadott teljes változatban kurzívval kiemelve nyomtatta ki a moszkvai változatból kicenzúrázott részeket.~ Ezzel csaknem párhuzamosan Jelena Szergejevna Magyarországra is elhozta - a nagyon is hihetõ legenda szerint a fehérnemûjébe rejtve - a kihagyott szövegdarabokat Szõllõsy Klárához, akivel jó barátságban volt. Így történhetett meg, hogy az Európa Könyvkiadónál magyarul korábban jelent meg a regény teljes változata, mint hivatalos kiadásban, oroszul.

\textbf{- Jól emlékszem, hogy amikor megjelent nálunk A Mester és Margarita, azonnal kultikus olvasmányunkká lett? Nem nagyon ismertünk olyat, aki ne olvasta volna és ne rajongott volna érte.}

- Sõt, a moszkvai barátaim közül nem egy akadt, aki azt vallotta, hogy paradox módon ez a könyv segítette õt abban, hogy pravoszláv hitre térjen. Pedig a történet igazán apokrif, a benne szereplõ Krisztus-alak nem támad fel, nem teremt csodákat, nem megváltó, úgy viselkedik, mint egy hús-vér ember. Ugyanakkor a Bibliát és az arra épülõ hagyományt ez a mû emeli be a szovjet irodalomba. Sokak számára morális támpontot jelentett.

\textbf{- A mostani, felújított, felfrissített fordítás mennyiben tér el az eddig ismert Szõllõsy Klára-fordítástól?}

- A Mester és Margarita magyar mítoszát ez a szöveg teljesen érintetlenül hagyja, hiszen a Szõllõsy Klára-féle fordítás váltotta ki azt az óriási hatást a magyar olvasókból, amely máig nem változott. Sok olyan embert ismerek, aki hosszú részleteket kívülrõl el tud mondani, és persze számtalan idézet máig szállóige maradt. Ezekhez nem nyúltam. A szerkesztés és a korrekció csak azokat a részeket érinti, amelyek az irodalomtörténeti és textológiai kutatás szerint más formában rekonstruálhatók, mint ahogyan azt Jelena Szer­ge­jev­na elvégezte 1940-ben, majd az 1960-as években, illetve ahogyan azt halála után 1970 elején az elsõ hivatalos szovjet Bulgakov-kiadáshoz elõkészítették. 1989-ben egy orosz textológus még egyszer kézbe vette a hátrahagyott kéziratokat, és összevetve a kiegészítéseket, számos helyen új megoldásokra jutott. Az így elkészült, elõször Kijevben megjelent kiadást tekinti ma a nemzetközi Bulgakov-kutatatás elfogadottnak, mérvadónak. Továbbra is tény azonban, hogy A Mester és Margaritának nincs olyan szövege, nincs olyan végleges változata, amelyet a szerzõ teljes egészében jóváhagyott, autorizált volna. Minden életrajzi adat arra utal, hogy Bulgakov betegsége miatt nem is készült el ez a \textqq{kodifikált} végsõ forma, tehát arra is aligha van immár esély, hogy valaha is elõkerül. Ennek tudatában készítettem el az új magyar kiadás korrekcióit. A sok apró javítás mellett hadd emeljem ki a regény elsõ mondatát, amely szembetûnõen más, mint a korábbi, illetve a lezárást. Bulgakov az Epilógust utólag diktálta le, röviddel halála elõtt, s kihúzta a korábbi romantikus, lírai bekezdést. E korábbi variációhoz azonban Jelena Szergejevna olyannyira kötõdött, hogy annak ellenére is benne hagyta a regényben, hogy a szerzõ szándékai szerint az Epilógus egyértelmûen fölülírta ezt a poé­tikus záróképsort. A most kiadott magyar szövegben jelezzük ezt is, mint ahogy lábjegyzetekben utalunk minden olyan szövegeltérésre, amelyekrõl a Bulgakov-kutatók körében ma sincs egyetértés.

\textbf{- Tudjuk-e, hogy Bulgakov kéziratait hányan ismerhették eredetiben?}

- Valószínûleg a feleségén kívül senki nem olvashatta, õ ugyanis nem adott ki a kezébõl soha, egyetlen kézzel írt sort sem. Darabjaiból, a regény elkészült fejezeteibõl azonban gyakran tartott felolvasásokat, nyolc-tíz, hozzá legközelebb álló barátjának, akik között voltak színészek, rendezõk, irodalomtörténészek. A naplók, visszaemlékezések tanúsága szerint hihetetlenül élvezetesen olvasott fel. Mivel több mint tíz éven át egyetlen sora nem jelent meg, darabjai be voltak tiltva, az ilyen felolvasó \textqq{szeánsz} volt számára a mégoly korlátozott megjelenés egyetlen formája, ezért óriási jelentõséget tulajdonított neki. Ugyanakkor elvi-mûvészi kérdés is volt számára, hogy a leírt szöveget - még a regényét is - hangzó, \textqq{akusztikus} szöveggé hangszerelje. Hallgatósága persze azt is kutatta állandóan, ki kicsoda a mûben, melyik figura melyik valóságos személyt rejti. Bulgakov gyakran szándékosan játszott velük, nem akarta, hogy mûvét \textqq{kulcsregénnyé} fokozzák le. Egyszer például, 1938 májusában, amikor az elsõ teljes változatot olvasta fel több ülésben, hallgatóit arra kérte, írják le egy papírszeletre, mit gondolnak: kicsoda Woland? Volt, aki azt írta: a Sátán. De volt, aki csak gondolta: Sztálin.

\textbf{- Felteszem, hogy a Szovjetunió szétesése, a rendszerváltás sok olyasmit hozott felszínre, ami az egész A Mester és Margarita-tematikához közelebb viszi az olvasót. Ennek hatására mennyit változott az orosz kultúrpolitikában Bulgakov megítélése?}

- Az utóbbi idõben zajló Sztálin-újraértékelés következtében a szöveg néhány részletét igyekeznek máshogy olvasni és máshogy rekonstruálni, mint korábban. Jó példa erre az a jelenet, amikor Woland és kísérete a Mesterrel és Margaritával együtt \textqq{apokaliptikus} lovaikon elhagyja Moszkvát. Egy 1938-as kézirat szerint ezen a helyen még egy epizód következett volna: egy aero­plán veszi õket üldözõbe, amelyet Ko­rov­jev-Fagott, Woland örökös kí­sé­rõje, fantasztikus erejû füttyével azonnal meg akar semmisíteni. Wo­land azonban nem engedi, s a közeledõ aeroplánra pillantva ennyit jegyez meg: \textqq{Tekintete bátor, dolgát helyesen végzi, és egyáltalán, számunkra itt minden bevégeztetett.} A Bulgakov-hagyatékot évtizedeken át gondozó orosz textológus azt írja: ezt a mondatot Jelena Szergejevna cenzurális okok miatt hagyta ki, mivel a dicséret Sztálinra vonatkozik - s elvégre Bulgakov Wolandja (a Sátán!) nem dicsérheti Sztálint, a fõtitkárt!? Az ilyen és ehhez hasonló megalapozatlan feltételezések persze újabb legendák, mítoszok lavináját indítják el Bulgakov Sztálinhoz való viszonyáról. De utalhatunk más példára is Bulgakov mai fogadtatásával kapcsolatban: vannak olyan kísérletek szélsõséges orosz egyházi körökben, hogy A Mester és Mar­ga­ri­tát kitiltassák az iskolai tananyagból arra hivatkozva: a regény Jésuája nem igazi Jézus, nem támad fel, nem vált meg senkit, nem tesz csodákat. Ha nem az olvasásszabadság korlátozása lenne a tiltók célja, akár azt is mondhatnánk: igazuk van. Bulgakov \textqq{apokrif} Jésuája e világi, velünk élõ figura, társ, akivel akár szóba is lehet elegyedni. Bulgakov ezt a választási szabadságot kínálja - ez volt vérlázító saját szovjet korában, ezért vonz milliókat ma.

\end{document}

