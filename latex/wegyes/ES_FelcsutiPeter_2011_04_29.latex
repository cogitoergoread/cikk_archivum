% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Rádai Eszter}
\title{ Én nem akarnék beszólni innen senkinek}
\date{2011, április 29 \thanks{ÉS } }
\maketitle

\begin{abstract}
  Felcsuti Péterrel Rádai Eszter készített interjút
\end{abstract}



\textqq{Ha az ember tárgyilagosan elemez, ez az utolsó három év rengeteg tekintetben megkérdõjelezte, általánosságban véve, a pénzügyi szolgáltatásokat, konkrétan a bankszakmát, ezen belül az én tevékenységemet. A 2009-es válság hatására kénytelen voltam szembenézni azzal, hogy ezek a szolgáltatások esetleg messze nem olyan hasznosak a társadalom tagjai számára, mint ahogy korábban gondoltuk, illetve ahogy a bankok állítják} - mondja a Raiffeisen Bank volt vezérigazgatója, a Bankszövetség korábbi kétszeres elnöke, az egyetlen a magyar felsõ szintû bankárok közül, aki kezdettõl fogva, két évtizeden át ugyanazt a bankot vezette. Felcsuti Péter, aki úgy látja, hogy a 2000-es évek a mi elvesztegetett évtizedünk, ma már nem csak afféle hobbiként, szabadidõs foglalkozásként folytatja a magyar társadalom leszakadt rétegeinek a felzárkóztatásával kapcsolatos tevékenységét.

\textbf{- Mit válaszolna most egy, a foglalkozását tudakoló kérdésre?}

- Nyugdíjas vagy inkább visszavonult bankvezetõ, talán ezt.

\textbf{- Mert lélekben még mindig bankvezetõ?}

- Mert ez volt az utolsó állásom, és azóta alig három-négy hónap telt el, még ha én örökkévalóságnak éreztem is.

\textbf{- Annyira lassan múlik azóta az idõ?}

- Annyira gyorsan. Olyan messzire kerültem korábbi önmagamtól, annyi minden történt azóta, és mert a fejemben ez a váltás nagyon gyorsan végbement. Pedig azért elég nagy váltás, amikor az ember harminc-negyven évig hivatalnok, alkalmazott, és a negyvenegyedikben már nem az.

\textbf{- Trenírozta magát, vagy inkább sok új feladatot talált ki magának?}

- Az utóbbi. Például azt gondoltam, hogy nem haszontalan, ráadásul engem is szórakoztat, ha bizonyos, szerintem érdekes és értékes könyveket segítek eljuttatni a magyar olvasóközönséghez, meggyõzöm a kiadót, hogy érdemes kiadni. És akkor lefordítom és beszállok a kiadásba, meg segítek valami kis hírverést is csinálni neki.

\textbf{- Milyen könyvek ezek? Például az elsõ, ami a maga fordításában olvasható, George A. Akerlof és Robers J. Shiller 2009-ben a Princeton University Press kiadásában megjelent munkája, az \emph{\textbf{Animal Spirits}}? Amelynek egyik fejezetét Magyarországon - ha jól értem - afféle kötelezõ irodalomnak gondolja... {[}Ezt a fejezetet és a fordító elõszavát az \emph{\textbf{Élet és Irodalom}} tavaly karácsonyi száma közölte - a szerk.{]}}

- Erre a könyvre egy könyvesboltban, valahol külföldön bukkantam, és mert nagyon érdekesnek találtam - mert egy csomó nem szokványos dologról van benne szó -, ezért megvettem. Az a bizonyos fejezet pedig, amelyik a kisebbségi szegénység okára kérdez rá, kiváltképp nem szokványos, én sehol nem találkoztam makrogazdasági elméleti munkákban ezzel a megközelítéssel, ezek a gondolatok számomra revela­tívak voltak.

\textbf{- Ráadásul nem is számít kimondottan politikailag korrektnek ezt a kérdést ma föltenni.}

- Abszolút nem. De az a szép benne, hogy túllép bizonyos határokon. Azt kérdezi, mi lehet az oka annak, hogy negyven évvel Martin Luther King híres beszéde, a szegregációellenes törvények meg az iszonyú mennyiségû pénz és erõfeszítés után, ami ebbe belement, Amerikában még mindig létezik ez a probléma. És miközben kõkemény statisztikákat tár az olvasó elé a börtönben lévõ emberek faji összetételérõl, az életszínvonalról, az iskolázottságról stb., stb., azt kérdezi: miért van az, hogy az afroamerikai kisebbség összességében mind a mai napig mélyen a lehetõségei alatt teljesít. Mert ezeket az embereket - válaszolja - a lelki kényszerek fogva tartják. A vitathatatlanul létezõ burkolt elõítéletesség, de - amit nem illik kimondani a PC miatt - az õket magukat fogva tartó saját görcseik is. Hogy az nem úgy van, hogy ott van egy csomó patyolatfehér lelkû afroamerikai, aki alig várja, hogy lehetõséget kapjon, és akkor ugyanúgy fog mûködni, mint egy fehér középosztálybeli, mert az évtizedek-évszázadok alatt a megkülönböztetés, a rossz bánásmód, a diszkrimináció miatt kialakult antiszociális viselkedésminták, görcsök és mindenfajta kényszerek bennük tovább mûködnek, mert ezek a viselkedési minták apáról fiúra öröklõdnek, és belsõvé válnak. És hát az analógia annyira nyilvánvaló: de hiszen ez majdnem egy az egyben igaz a cigányokra...! Ha ez így van Amerikában, hogyne lenne így Magyarországon?! Ha a feketék rontják saját sorsukat Amerikában, hogyne tennék ugyanezt a cigányok itt, Magyarországon?! És nem azért, mert ilyen megátalkodottak, hanem mert ez egy nagyon összetett szociálpszichológiai jelenség. És ha ezt nem hordja a fejében az, aki cigány integrációs programokon akar dolgozni, akkor nagy meglepetések érhetik. Szóval én csak ennyit akartam mondani: hogy nagyon erõs az áthallás ennek a fejezetnek a tartalma és a magyarországi cigány integrációs problémák között, hogy erre érdemes odafigyelni.

\textbf{- De amikor erre a könyvre rátalált, akkor még bankelnök volt.}

- Igen, de akkor már \textqq{az írás a falon volt}. Már tavaly nyár végétõl látszott, hogy a bankelnökség hamarosan véget ér, és komolyan gondolkodni kezdtem arról, milyen lesz az én új életem.

\textbf{- Érdekes, hogy ezt mondja, távozása körül ugyanis nem egészen így nyilatkozott. Akkoriban pályája ötéves ciklusairól beszélt, amelyek közül a negyedik, egyúttal a szerzõdése a Raif­feisen Bank élén, most lejár, és - ahogy ön már elõre jelezte a tulajdonosoknak - ez a távozását is jelenti.}

- Igaz.

\textbf{- De azt gondolta, marasztalni fogják?}

- Az alapforgatókönyv az volt, hogy az év végén lejár a szerzõdésem, és én megyek, de valamiért az a lehetõség is ott motoszkált a fejemben, hogy esetleg megkérdezi a tulajdonos, lenne-e kedvem folytatni...

\textbf{- És igent mondott volna?}

- Igen, tudniillik az nem az a pillanat volt, amikor az ember szívesen átad egy bankot.

\textbf{- Arra céloz, hogy egy hullámvölgy mélyén az elsõ vezetõnek nem illik venni a kalapját és távozni?}

- Igen, vagy legalábbis az én normáimmal ez nem feltétlenül van összhangban.

\textbf{- A normáival vagy az önbecsülésével?}

- Mind a kettõvel. Tehát ha létezett volna az az ezek szerint nem reális forgatókönyv, hogy a tulajdonos megkérdezi, vállalok-e még két-három évet, akkor valószínûleg igent mondtam volna, nem függetlenül azoktól a kételyektõl és fenntartásoktól sem, amelyek az utolsó két évben a válság hatására énbennem a szakmámmal kapcsolatban kialakultak. Ám ezt a döntést végül nem én hoztam meg.

\textbf{- Mire céloz, amikor a szakmájával, a pénzügyi szolgáltatásokkal kapcsolatos kételyeirõl és fenntartásairól beszél?}

- Hogy számomra azért nem arról szólt a történet, hogy az utolsó egy-két év kivételével minden rendben lenne akörül, ahogy a bankok a dolgaikat intézték, vagy ahogy személy szerint én tettem a dolgomat.

\textbf{- Értsem úgy, hogy egykori bankárként lelkifurdalást érez?}

- Ha az ember tárgyilagosan elemez, ez az utolsó három év rengeteg tekintetben megkérdõjelezte, általánosságban véve, a pénzügyi szolgáltatásokat, konkrétan a bankszakmát, ezen belül konkrétan az én tevékenységemet. A 2009-es válság hatására kénytelen voltam szembenézni azzal, hogy ezek a szolgáltatások esetleg messze nem olyan hasznosak a társadalom tagjai számára, mint ahogy korábban gondoltuk, illetve ahogy a bankok állítják. Szerintem vannak olyan mozzanatai, amelyekkel szemben jogos ez a kritika, és mivel én is bankvezetõ voltam, ráadásul nem is kis bank vezetõje, ez a megállapítás az én tevékenységemre is érvényes, és azért ez nekem okozott fejfájást. De amikor a tulajdonos ezt a döntést meghozta, számomra ez a dilemma hirtelen más dimenzióba került: hiszen akkor nekem már nem kell bankvezetõként ezzel megküzdenem, távolságot teremthetek magam és a bankszakma között, szabad emberként nézhetek különösebb érdek nélkül rá, tárgyilagosan, de szakmailag megalapozottan.

\textbf{- Mert bankárként ezt nem tehette volna? }

- Ez is egy olyan szakma, amelyben az alkalmazottak túlnyomó többsége elfogadja a szabályokat, ahol forradalmárokból kevés van, és én sem voltam forradalmár. Ezzel szemben igyekeztem jó mûvelõje lenni, jól megtanulni és a normái, szabályai, elvei szerint mûködni. Ami azonban nem tett vakká, nem zárta ki, hogy fenntartásaim legyenek vele kapcsolatban. Visszatérve a kérdésére, nem gondolom, hogy személyesen lennék felelõs egy globális rendszer szabályaiért és mûködési sajátosságaiért, ugyanakkor gondolkozom ezekrõl a kérdésekrõl.

\textbf{- Ennek a gondolkodásnak a része a második könyv, amit lefordított?}

- Részben igen, ez a tõkepiacokról szól, és már kiadás elõtt áll. És foglalkozom egy harmadik könyvvel is, az egy egészen más téma lenne, morálfilozófia, és erre a könyvre, Michael Sandel amerikai filozófus munkájára a kiadó hívta fel a figyelmemet. Önmagában engem persze a morálfilozófia nem érdekelne, de ez a könyv nagyon konkrét ügyek, például a béranyaság vagy az amerikai bankmentések vagy a floridai hurrikán idején történt áremelések kapcsán vet fel különbözõ morális természetû filozófiai kérdéseket. Tehát nagyon konkrét, a mindennapi életünkben elõforduló ügyekkel kapcsolatban vitatja meg ezeket az elméleti problémákat. És az, hogy a mindennapi cselekedeteinkben ott vannak az erkölcsi természetû dilemmák, és amikor így döntünk vagy úgy döntünk, akkor az magyarázható különbözõ nagy filozófiai áramlatok gondolataival, szintén nagyon érdekes egy olyan laikus számára, mint én, tehát a laikus publikum számára.

\textbf{- Most tehát ezt tekinti fõ foglalkozásának? Mert eddig nem említette a szegény gyermekek iskoláztatásával, általában a magyar társadalom leszakadt rétegeinek a felzárkóztatásával kapcsolatos tevékenységét.}

- De ezeket is mind csinálom. Amikor az ember napi nyolc - vagy akárhány - órában dolgozik, és ezt alkalmazottként teszi, az egy viszonylag jól körülhatárolt tevékenység, és ehhez képest minden más hobbi. Most meg úgyszólván idõmilliomos vagyok, és ezért egy csomó, általam hasznosnak tartott dologgal tudok foglalkozni, a könyvek mellett például sokkal koncentráltabban azzal a kísérlettel, aminek hivatalosan Kiútprogram a neve. Ebben korábban csak afféle éceszgéberszerû szerepet játszottam, úgy is mondhatnám kicsit önkritikusan, hogy magasan lebegtem a dolog fölött, mint a füst a víz felett...

\textbf{- ...nagyrészt a bankja révén.}

- Hát igen. De most már ez is a napi tevékenységeim közé tartozik, \textqq{üzemszerûen} tudom végezni. És harmadikként ott van - ha lehet ironikusan fogalmazni - a \textqq{társadalomjobbító} tevékenység.

\textbf{- Mit ért ezen?}

- Hogy amikor az ember nem nagyon boldog attól, amit lát maga körül, akkor - még ha semmiféle küldetéstudat nem vezeti is, és még ha távolról sem néptribün alkat - megpróbálja megtenni, ami tõle telik: ír néha egy-egy cikket, el-elmegy egy-egy egyetemre, és elõad valamilyen témában, amihez ért és amit fontosnak tart, megszervezi egy szociológiai kutatás hátterét, elképzel egy honlapot... Ilyesmik telnek tõlem, és nem azért, mintha valamiféle népvezéri hajlamok szunnyadnának bennem, hanem mert azt gondolom, hogy helyes, ha én ezekkel foglalkozom.

\textbf{- Késõbb szeretném ezek némelyikérõl kérdezni, de elõbb ugorjunk vissza az idõben néhány évtizedet. Egészen a rendszerváltásig a Magyar Nemzeti Bankban dolgozott, nemzetközi pénzpiaci mûveletekkel kapcsolatos területen, az úgynevezett Fekete János-istálló tagjaként, ahonnan - talán ezért szokták versenyistállóként emlegetni - a kereskedelmi bankárok magyarországi elsõ generációja kikerült...}

- Igen, Zdeborsky György, Boros Imre, Töröcskei István, szegény megboldogult Fáy Gyula, Lenk Géza, Bartha Árpád, Wolf László, Kovács Gábor, Princz Gábor, õk\textbf{ }mind onnan jöttek. De én magunkat nem versenylovaknak, sokkal inkább afféle dinoszauruszoknak gondoltam, kihalásra ítélt állatfajtának, a mostani szakmai követelményekhez képest félkész szakembereknek. Tanulgattunk, tanulgattunk, de mögülünk hiányzott az a formális képzettség, amivel a mostani generáció rendelkezik. A rendszerváltás idején mi, akkori negyvenesek voltunk kéznél, és abban a világban, azon a szabályozatlan és áttekinthetetlen piacon a külföldi befektetõk számára mi nagyon megfeleltünk, mert volt helyismeretünk, és tudtuk, hogyan születnek a döntések az államigazgatásban, ráadásul azt is tudtuk, hogyan kell a kést-villát fogni, beszéltünk idegen nyelven, meg volt valamennyi eszünk is. De azért az már akkor is tudható volt, hogy egy idõ után ki fogunk tûnni a képbõl, hiszen nagyon tökéletlen a tudásunk.

\textbf{- Lehet-e azt a folyamatot, amely során ezekbõl a fiatal bankosokból az akkor felálló kereskedelmi bankok vezérkara lett - a politikai tõke gazdasági tõkévé konvertálásának analógiájára - a kapcsolati tõke gazdasági tõkévé konvertálásaként értelmezni?}

- Azt hiszem, nem, mert a nagyon gyorsan végbement privatizáció során nem a bankvezetõk vették meg a bankjaikat, hanem külföldi bankok, és mi ebbe a rájuk jellemzõ hierarchiába illeszkedtünk bele: mi egy többé-kevésbé erõs kezû tulajdonos alkalmazottai voltunk több-kevesebb autonómiával, és föl sem merült az a kérdés, hogy az egyébként bõséges fizetésünkön túl meggazdagodhatnánk, megvagyonosodhatnánk. Egy bankalkalmazottnál, ha csak nem Csányi Sándornak hívják vagy OTP-nek az illetõ bankot, ez a kérdés így nem merülhetett fel. A reálszférával ellentétben, ahol mozgékony és ügyes emberkék megszerezték a vagyontárgyakat, mi csak mûködtettük azokat.

\textbf{- Arról a húsz évrõl, amit a Raiffeisen Bank elnöki székében eltöltött, közben és a távozása alkalmával is sok szó esett, most ezt hagyjuk. A Bankszövetség élérõl való távozására viszont szeretnék visszatérni, annak okairól ugyanis akkor mindössze azt a rejtélyes kijelentést tette, hogy \textqq{a bankszakma egyes stratégiai kérdéseiben képviselt álláspontom jelentõsen eltér a Bankszövetség néhány meghatározó tagjának véleményétõl}. De hogy kik ezek a meghatározó tagok, és miben tért el a véleménye, arra csak következtetni lehetett, igaz, elég nagy biztonsággal.}

- Valójában arról szólt a történet, milyen mértékben tegyünk eleget a kormány azon követeléseinek, hogy a bankok mindenfajta gesztusokat tegyenek az ügyfeleiknek.

\textbf{- Most arra céloz, hogy a Bajnai-kormány egy etikai kódex megalkotására szólította föl a bankokat.}

- Igen, és én sokkal nagyobb mértékben hajlandó lettem volna a kormány, helyesebben az ügyfelek \textqq{kedvére} tenni, nem utolsósorban a bennem már korábban felmerült kétségek miatt. Én tényleg azt gondoltam 2009-2010-ben, hogy mi is felelõsek vagyunk, és annak egy részéért, ami történt, vállalnunk kell a felelõsséget.

\textbf{- Azt mondta, hogy \textqq{a bankároknak a jövõben nagyobb alázattal kell dolgozniuk}, és \textqq{nagyobb szerepet kell kapniuk az erkölcsi megfontolásoknak}.}

- Igen, és ezért nem tartottam indokolatlanoknak a kormány által megfogalmazott elvárásokat.

\textbf{- Önnek ezért kellett távoznia, viszont utána a Bankszövetség mégis ezt az etikai kódexet fogadta el...}

- Így van.

\textbf{- Csányi Sándor pedig a maga lemondása után újra tagja lett a Bankszövetség elnökségének, ahonnan korábban épp a megválasztásakor vonult ki, másfél évtizedes tagság után.}

- Igen.

\textbf{- Ebbõl akár arra is következtethetek, hogy neki fontos szerepe volt a maga lemondásában...}

- Volt is, hogyne, az etikai kódexrõl neki nagyon más volt a véleménye, mint nekem, természetesen. Személyes ellentét nincs köztünk, a világlátásunk azonban gyökeresen és alapvetõen különbözik.

\textbf{- Kifejtené ezt bõvebben?}

- Én valószínûleg nagyobb súlyt fektetek az önvizsgálatra, és saját érdekeink összeegyeztetésére mások érdekeivel. Mert a miénken kívül van más legitim érdek is, például az ügyfél érdeke, az állam érdeke stb. Valószínûnek tartom, bár természetesen nem tudhatom, mintha e tekintetben eltérnének a nézeteink.

\textbf{- Az \emph{\textbf{index.hu}}, amikor ön lemondott, keresve ennek okait, hivatkozott különféle, magukat megnevezni nem kívánó informátorokra, akik közül az egyik azt mondta, hogy maga \textqq{nem tagja a régi vágású bankárokból álló körnek, akik együtt járnak teniszezni és vitorlázni}. Egy másik névtelen informátor szerint pedig \textqq{Felcsuti mindig is külön utakat jár}...}

- Mert én nem vagyok networkölõ típus. De inkább úgy mondom: a barátaimat én nem azon az alapon válogatom, hogy hasznot hajtanak-e nekem vagy sem.

\textbf{- Akiknek van komoly rálátásuk, azok szerint a magyar bankszféra sem jobb, mint általában a magyar világ, ugyanolyan bulista, ugyanúgy \textqq{kéz kezet mos} alapon zajlanak itt is a dolgok, mint másutt. Magáról pedig azt mondják, hogy túl merev és igen kevéssé vagy egyáltalán nem együttmûködõ, hogy mindig is kompromisszumképtelen volt bizonyos dolgokban.}

- Én ezt az állítást két oknál fogva nem szívesen kommentálom. Egy: mert magamat fényezném vele, és akarja a nyavalya magát fényezni. Másrészt én nem akarnék beszólni innen senkinek. Az biztos, hogy a magyar bankrendszer része a magyar társadalomnak, tehát drámaian nem különbözhet attól az értékrendtõl, amit a magyar társadalom magáénak vall, és ilyen értelemben természetesen mindenfajta dologra van példa. Én ebben a kérdésben, meg még nyilván másban is, valóban elég merev vagyok. Tehát nem arról szól a történet, hogy én együttmûködöm-e a bankszektor más tagjaival, hanem arról, hogy bárkivel, akivel kapcsolatba kerülök, igyekszem azt a kapcsolatot a saját értékrendem szerint építeni. És akkor az vagy sikeres lesz, vagy nem lesz sikeres. Szóval a saját \textqq{hõsiességemrõl} nem akarnék sokat beszélni.

\textbf{- Jó, akkor beszéljünk a szponzorációs tevékenységérõl. Amire én legkorábbról emlékszem, az egy mesterhegedû vásárlása volt a Fesztiválzenekar számára...}

- Az nem én voltam, az a bank volt.

\textbf{- Abban magának nem volt semmi szerepe?}

- Semmi. Azt hiszem, mindig el tudtam választani a bankvezetõi érdekeimet a magánemberi érdeklõdésemtõl. Nem lehet mondani például, hogy soha meg nem hallgatnék egy szimfóniát vagy egy zongoraversenyt, de azt mondani, hogy megszállott és lelkes koncertjáró volnék, túlzás lenne. Ezzel szemben imádom a teniszt. A bank viszont támogatta a komolyzenét, de nem nagyon támogatta a teniszt. Mert a bank azt csinálta, ami a banknak a legjobb volt, és én arra voltam kíváncsi, hogy a bank hogyan tudja a maga számára ebbõl a legnagyobb elõnyt kovácsolni.

\textbf{- És amikor kortárs képzõmûvészetet támogatott?}

- Az ugyanaz volt.

\textbf{- És amikor aztán elkezdett úgynevezett roma projektekkel, oktatási programokkal foglalkozni?}

- Az az enyém volt, de akkor a bank nem adott pénzt. Kivéve most, legutoljára az úgynevezett Kiútprogramnál, de most sem adott pénzt bele, csak kölcsönt, és a hitelezési veszteség egy részét vállalja. De a világ nagyot változott, és a szegénység problémája elõl ma már egyetlen nagyvállalat sem térhet ki.

\textbf{- Személyesen, saját zsebbõl miért és hogyan kezdett ilyen ügyeket finanszírozni?}

- Elõször '95-ben adtam ilyen célra pénzt, azt hiszem, amikor kezdtem viszonylag - magyar viszonyok között - tehetõs lenni... Akkor azt mondtam, keressük meg azt a területet, ahol legnagyobb a szükség. És akkor a tiszabõi alpolgármester úrral, maga is cigányember, összefogtunk, és valamilyen célokra ott én pénzt adtam... Bevallom, nem éreztem jól magam ebben a \textqq{lemegyek a fõvárosból, megnézem, kezet fogok} típusú mûsorban.

Ez a Tiszabõ-ügy aztán elhalt, mert szembe kellett néznem azzal, hogy nem jön ki az az effektus belõle, aminek kellene, nem láttam, hogy a dolgok ettõl bármennyit is javultak volna. Ez a karitatív tevékenység is ugyanolyan szaktevékenység ugyanis, mint mondjuk a bank vagy bármi más, ezt is lehet jól meg rosszul csinálni, és kiderült számomra, hogy csak pénzt adni és közben semmi mást nem tenni, az komolytalan. És akkor 2000-ben egy korábban visszavonult egykori bankár-kollégám, ÚjlakyAndrás révén, aki addigra már komolyan beleásta magát a témába, megismerkedtem Derdák Tiborral és az általa vitt, fõként oktatással kapcsolatos ügyekkel, és azokat sokkal reményteljesebbnek találtam, mint bármit, amit roma-ügyben korábban tapasztaltam, és akkor elkezdõdött ez az együttmûködés...

\textbf{- Például miben?}

- Ezek mindig gyerek-ügyek, mindig a gyerekekhez kapcsolódnak valami módon. Vagy úgy, hogy kapnak a tanévindításhoz valamilyen segélyt, hogy megvehessék a tanszereiket, vagy nyári táborba mennek, vagy feljönnek Pestre, vagy az isten tudja, kirándulnak...

\textbf{- Ismeri, akiket támogat?}

- Le-lemegyek idõnként Sajókazára, korábban Mánfára vagy Alsószentmártonba, ahol a Tibor által szervezett iskolák és kollégiumok vannak, kezet fogunk, egyiküket-másikukat ismerem, de nem mondanám, hogy ez általános...

\textbf{- Tehát a feszengés nem múlt el?}

- Inkább úgy mondanám, hogy ezek a gyerekek élik a mindennapjaikat, és közben beesik hozzájuk félévente egyszer egy pesti ember. Ilyenkor Tibor azt mondja, hogy \textqq{ugye tudjátok, hogy Felcsuti Péter, aki...}, és akkor azt mondják: \textqq{igen, tudjuk, õ a Felcsuti Péter}.

\textbf{- Derdák Tibortól tudom, hogy amikor elõször találkoztak, még nem Sajókazán, hanem a Dél-Dunántúlon, a legszegényebb helyeken, ahol a csigagyûjtésen és a gombaszedésen kívül semmiféle megélhetésük nincs az embereknek, akkor maga is a \textqq{miért nem kapálnak} típusú kérdést tette fel, azt kérdezte, amit mindenki: \textqq{ha ennyire szegények, miért nem mûvelnek földet ezek az emberek?} Mert ha késõbb már nem is, elõször ez a kérdés mindig fölmerül.}

- Engem sokkolt, amit láttam, nem tagadom. Amikor például Sajókazán bementem két diák szüleihez, akiket segítettem, azt mondtam, hogy ez nem lehet. Az nem lehet, hogy ez a ház a huszadik századi Magyarországon van, itt valami tévedés van. Ezek a házak nem lehetnek Európában, de még a Balkánon sem, most mi Afrika legmélyén vagy Indiában vagyunk. És ez valami rettenetes igazságtalanság: hogy ekkora egyenlõtlenségek vannak, és Magyarországon százezrek élnek így. Hogy fiatal és középkorú férfiak egész nap ott ülnek a ház elõtt valami kis padkán, mezítláb, és a nagylábujjukkal kapirgálnak a homokban. És semmit, de semmit nem tudnak csinálni, mert nincs mit csinálniuk. Ez nem méltányos, ez nem sportszerû! És tulajdonképpen csak ennyi, ezért gondolom, hogy ezekkel az ügyekkel foglalkozni kell. Ez egy racionálisan belátható dolog, nem feltétlenül kell ehhez érzelmileg azonosulni, vagy barátkozni, elég, ha az ember tudja, de hogy ez nagyon nem igazságos így, ez nagyon nincs rendben így.

Ezeket az embereket az utolsó húsz évben egyszerûen csak kilökték a perifériára, hogy \textqq{ha megélnek a segélybõl, jó, ha nem, akkor - hát édes istenem! - majd csak ellesznek valahogy}. Ezért ezek az emberek most túlélnek. Rendkívül nehéz körülmények között túlélnek. Nem azért, mert így születtek, mert genetikailag arra vannak kódolva, hogy túléljenek, hanem mert az elmúlt húsz évben folyamatosan olyan körülményeket teremtett ez a világ számukra, hogy - mindenfajta legális vagy illegális eszközökkel - túl kell élniük. Mert ha az a kérdés, hogy éhen haljon, vagy a szomszéd tyúkját ellopja, hát bizony, õ ellopja a szomszéd tyúkját. Az, hogy nekünk ez nem tetszik, más kérdés. Nem tudom, mi mit tennénk, ha az alternatíva az éhenhalás volna... Körülbelül ezt gondolom errõl a dologról.

\textbf{- Arra mi indította, hogy egy nagyszabású, a gazdasági növekedés társadalmi-kulturális feltételeit vizsgáló kutatás elvégzésére kérjen fel egy intézetet, a Tárkit? Szóval miféle társadalmi \textqq{megrendelésnek}, igénynek tett ezzel eleget?}

- Most már nyilván látszik, hogy engem nemcsak a bankszakma érdekel, pláne, nemcsak a saját ügyeim, azok is nagyon érdekeltek, de - talán a baloldali indíttatásomból, illetve a bennem lakozó kiscserkész habitusából következõen - a társadalmi problémák is. És rettenetesen foglalkoztatott és aggasztott, ami 2006-2007 után egyre nyilvánvalóbbá vált: a magyar társadalomnak az utolsó évtizedben bekövetkezett nagyon súlyos úttévesztése. Japánban nevezik a 90-es éveket elvesztett évtizednek, amikor minden stagnált, pangott, semmi fontos nem történt sem kulturális, sem társadalmi, sem gazdasági értelemben, és ennek az analógiájára éreztem én úgy, hogy a 2000-es évek a mi elvesztegetett évtizedünk. Át kellett élnem a bankomban, ebben a tizenöt közép-európai országban jelen lévõ multinacionális szervezetben dolgozva, hogy \textqq{bezzegországból} sereghajtóvá váltunk, és éreztem, hogy csak idõ kérdése, hogy a bankom, amely korábban ugyancsak afféle \textqq{bezzegbanknak} számított - hiszen egy bank nem képes drámai módon másképp mûködni, mint a piac, amelyben létezik -, szintén elveszíti ezt a státusát. És egyszer csak belefutottam egy tanulmányba, amelyben egy Edmund Phelps nevû Nobel-díjas közgazdász arról elmélkedik, példákkal illusztrálva, hogy egy ország versenyképessége - nem függetlenül a bevezetett intézményi reformoktól - hogyan függ össze az illetõ ország értékrendjével, hogyan képes az értékrend támogatni vagy épp hátráltatni ezt a folyamatot. És innen nem volt nagyon távoli asszociáció a magyar társadalom értékrendjéhez eljutni, azzal kapcsolatban kérdéseket feltenni: hogy talán nemcsak arról szól ez a történet, hogy nekünk felelõtlen, impotens politikusaink vannak, egyébként felelõtlen és impotens politikusaink vannak, hanem arról is, hogy azért lehetnek felelõtlenek és impotensek, mert azokat az igényeket elégítik ki, amelyeket a választók sugallnak, illetve üzennek nekik. De hogy ebben bizonyosak lehessünk, meg kéne nézni, milyen a magyar társadalom értékrendje - gondoltam -, és akkor kértük fel a Tárkit erre a nemzetközi összehasonlító értékvizsgálat adataiból kiinduló kutatásra.

\textbf{- Amihez maga gründolta az anyagiakat.}

- Én akkor megkerestem gazdag embereket...

\textbf{- ...vigyázva rá, hogy az egyik MSZP-közeli, a másik Fidesz-közeli legyen...}

- Igen, mert azt hittem akkor még, hogy ez a kutatás, amely biztosan nagyon nagyot fog szólni, a politikai elitet szembenézésre kényszeríti. De hogy ne lehessen az a kifogás, hogy valami baloldali vagy épp jobboldali ügyrõl van szó, azt találtam ki, történjen paritásos alapon a finanszírozása.

\textbf{- És a kutatás megállapításai, amelyek jóval keletebbre helyezik Magyarországot a világ értéktérképén, mint ahova földrajzi helyzete alapján tartozna, a nyugati civilizáció szélére - valóban nagyot szóltak, kimondottan mellbevágóak voltak. De valahogy nem hallották meg.}

- A szakma, tehát szociológusok és közgazdászok mondták, hogy ez az utolsó húsz év legfontosabb szociológiai kutatása, a politika azonban - pedig én naiv kiscserkész, hogy minél nagyobbat szóljon, a tanulmányt elküldtem 386 országgyûlési képviselõnek, a köztársasági elnöknek meg az összes közjogi méltóságnak - az egy szem Bajnai Gordon akkori miniszterelnökön kívül nem reagált rá. Pedig én úgy képzeltem, hogy ezek a gyakorlatilag politikamentes megállapítások valami hosszú lejáratú, össznemzeti stratégia kidolgozására és elindítására késztetik azokat, akik a döntéseket hozzák, legyenek bármelyik oldalon.

\textbf{- Csak emlékeztetésképpen, a kutatás legfontosabb megállapításai: a magyar társadalomra, amelynek mentalitása és értékszerkezete keleties, szomszédainknál zártabb, a rendkívüli bizalomhiány, az egyenlõtlenségek, általában a verseny végletes elutasítása, a korrupció felemás megítélése és az állammal szembeni túlzott elvárások jellemzõk.}

- Igen, és ez olyan csapdahelyzet, amibõl szinte lehetetlen szabadulni. Ebbõl adódnak azok a versenyképességi problémák, amelyek túl vannak azon, hogy mennyi a költségvetés hiánya, és mennyi az államadósság. Mert ha technikai értelemben megoldják is az államadósság problémáját, mert lehet lefaragni, visszavenni, sok mindent lehet csinálni, de az alacsony versenyképesség rettenetes problémája, ami ebbõl az attitûd dologból fakad, még velünk marad. Ezért kellene kiemelni az aktuálpolitika terébõl ezeket a kérdéseket, és olyan hosszú távú, nagy nemzeti programokat elindítani, amelyeken senki nem vitatkozik: hogy a bizalmat erõsíteni kell, hogy a munkaerõ képzettségét és mobilitását emelni kell, hogy meg kell tanulni angolul, hogy a megtakarítási hajlandóságot az emberekben erõsíteni kell. Ezek nem a jobb- vagy a baloldalhoz köthetõ célok, ezek az országnak lennének fontosak, ez mindenkinek az érdeke.

\textbf{- Mivel magyarázza, hogy mégis süket fülekre talált a kezdeményezésével?}

- Nyilván nem könnyû a szembenézés saját hibáinkkal, nem szeretjük a kellemetlen igazságokat. Rengeteg illúzió él saját magunkban, a magyarsággal kapcsolatban, még viszonylag olvasott, iskolázott emberekben is: hogy milyen élelmesek, milyen okosak, milyen ügyesek vagyunk, minket mégis mindenki bánt. Vagy gondoljon a panelekre a sok magyar Nobel-díjasról meg olimpiai aranyérmesrõl... Ezektõl a panelektõl valahogy nagyon nehezen megy a megszabadulás.

\textbf{- A kutatás akadémiai vitáján a társadalomtudósok a halogatott és elmaradt intézményi reformokkal magyarázták a helyzetet, azokban látták az egyedüli megoldást. Maga pedig mintha inkább a civil társadalomtól, a kisebb közösségektõl várná a kezdeményezést.}

- A tudósok azt mondják - és nekem nincs ebben vitám velük -, hogy a legfontosabb az intézmények iránti bizalom, ezért ha az intézmények maguk elkezdenének változni - és nem kérdés, hogy ez csak egy politika által vezérelt folyamat lehet -, az nagyon fontos lépés lehet. És én ezzel nem vitatkozom, csak azt mondom, hogy nekünk magunknak is változnunk kell, nekünk is rá kell ébrednünk, ahogyan az életünket és a világunkat berendezzük, az rossz, káros, önpusztító. Hogy akarjunk és merjünk változni és változtatni. 

\end{document}

