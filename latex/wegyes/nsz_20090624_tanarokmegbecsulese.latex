% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Varga Dóra}
\title{ Akadályozza az oktatást a diákok káromkodása és agresszivitása  }
\date{2009, június 24 \thanks{Népszabadság } }
\maketitle

\begin{abstract}
  Nem dicsérik a jó pedagógust

  Erõsen akadályozza a tanítást a tanulók órai rendetlenkedése, verbális agressziója, egymás fizikai bántalmazása és megfélemlítése - így látja a pedagógusok nagy többsége.
\end{abstract}



Nehezen tudják kezelni a diákok agresszivitását a magyar pedagógusok - erre világított rá az OECD felmérése, amelynek során elõször készült a pedagógusok munkakörülményeirõl nemzetközi összehasonlító vizsgálat. Elsõ körben az alsó középfokon - ez nálunk az általános iskola felsõ tagozata - oktatókat vonták be a vizsgálatba: 23 részt vevõ ország 90 ezer tanárát kérdezték.

A diákok rossz magatartása nem magyar sajátosság, az országok többségében minden negyedik tanár fegyelmezéssel és adminisztrációval tölti a tanítási idõ 30 százalékát, s a tanárok kétharmada dolgozik olyan iskolában, ahol a diákok rendzavaró magatartása probléma. Ugyanakkor a többi ország átlagához képest nálunk jóval nagyobb arányban nehezíti a tanítást a diákok viselkedése.

A diákok tanórai rendzavarása a magyar pedagógusok több mint 70 százaléka szerint akadályozza a tanítást; a többi ország pedagógusainak 60 százaléka panaszkodott erre. A diákok káromkodása a magyar tanárok 77 százaléka szerint hátráltatja a tanítást, míg máshol csak 37 százalék látja így. Magyarországon súlyos probléma a rongálás: a pedagógusok több mint fele mondta ezt. Az, hogy a diákok megfélemlítik, bántalmazzák egymást, nagyobb gond a magyar pedagógusok számára, mint a többi ország tanárainak. Az pedig valószínûleg a szülõk gyakori agresszív fellépésére is utal, hogy a magyar pedagógusok csaknem 20 százaléka szerint a tanárok vagy az iskolai személyzet megfélemlítése jelentõsen nehezíti a mindennapi iskolai munkát.

A vizsgálatból kiderült: azok a tanárok, akik professzionális értékelést kapnak a munkájukról, nagyobb szakmai magabiztosságról adnak számot - Magyarországon is. A pedagógusok kedvezõen fogadják munkájuk értékelését: tízbõl nyolc szerint az segíti õket. Sõt az értékelés hatására gyakran változtatnak is addigi gyakorlatukon. Csakhogy: minden ötödik pedagógus arról számolt be, hogy az elmúlt öt évben senki nem értékelte a munkáját, legfeljebb az igazgató vagy a kollégák. Magyarország ebben a tekintetben kedvezõbb képet mutat - szinte valamennyi iskola átesett valamilyen külsõ értékelésen az elmúlt öt évben.

A tanári munka értékelésének ráadásul alig van hatása a pedagógusok bérezésére, anyagi jutalmazására: ez a helyzet Magyarországon is. Bulgáriában, Szlovákiában, Litvániában vagy Malajziában a tanárok 20-30 százalékának változott az értékelések hatására a fizetése, az országok többségében azonban mindössze tíz százalék mondhatja ezt el. Nincsenek hatással az értékelések a munkahelyi elõrelépési lehetõségekre, a szakmai karrierre sem. Mindezek függvényében nem csoda, ha a vizsgálatban részt vevõ országok pedagógusainak a háromnegyede úgy látja, hogy iskolájában nem ismerik el sem anyagi, sem más formában azt, ha fejleszti munkáját, és szintén a háromnegyedük mondja azt, hogy intézményükben nem jutalmazzák a jól teljesítõ tanárokat, a rosszul dolgozók fizetését pedig nem csökkentik. Magyarországon ugyanakkor valamivel szorosabb a kapcsolat a tanári munka és annak elismerése között: tíz magyar pedagógus közül négy úgy látja, hogy az iskola vezetése észleli és jutalmazza az eredményes tanárokat.





\end{document}
