% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Koltai Tamás}
\title{  MGP halálára - A követhetetlen kritikus}
\date{2011, augusztus 5 \thanks{ÉS LV. évfolyam 31. szám} }
\maketitle


1972. szeptember 16-án ugyanazzal a géppel repültünk a belgrádi BITEF-re, az akkori idõk kimagasló nemzetközi színházi fesztiváljára. Amikor találkoztunk a ferihegyi váróban, fanyarul rám nézett: \textqq{Közös nekrológban leszünk? Unheimlich.}

Ez volt Molnár Gál Péter. Szellemes, csípõs, kaján, schlagfertig. Szóban és írásban.

Nem zuhantunk le. 2011. július 27-én egyedül halt meg, ahogy élt, de másnap az újságoldalakon osztoznia kellett Agota Kristof nekrológjával. Ha tudná, nem örülne neki. Kivételes individualista volt. Nem biztos, hogy annak készült, csak így alakult.

A múlt század hatvanas éveinek elején gyökeres fordulatot hozott a magyar színházi írásba. Addig csak irodalmárok írtak színikritikát. Bölcsészek. Szépírók. Zsurnaliszták. A legjobbak igen magas színvonalon. Mátrai-Betegh Béla volt akkoriban a leghíresebb. Kolumnás bírálatokat közölt a Magyar Nemzetben, néha két folytatásban ugyanarról az elõadásról, ma elképzelhetetlen körülményes irodalmiassággal. Ebbe robbant bele MGP a Népszabadságban a maga üdítõen laza, könnyed és - bizony - nyelvújítóan pongyola stílusával. Az irodalmár helyett a színházi ember, aki nem elmélkedik, nem okoskodik, nem ideologizál, hanem abból indul ki, amit lát. Nem a dráma megvalósításának tekinti a színházat, hanem szuverén mûalkotásnak. Nem is MGP stílusa volt sorsdöntõ, hanem a szemlélete. Hogy azt veszi észre és írja le, amit korábban senki, elsõsorban a színészt. Színesen, elevenen, szemléletesen, gondolatilag bámulatosan tartalmasan. Abban az idõben egyszerre voltam bölcsészhallgató és fizetett dramaturgtanonc a drámai fénykorát élõ Madách Színházban, épp egyeztetni próbáltam magamban ezt a kettõt, amikor elsodort MGP Népszabadság-beli irálya. Ismeretlenül is a híve lettem, sokáig nem tudtam kivonni magam a hatása alól, megpróbáltam utánozni, egy ideig még azután is, hogy az évtized vége felé másodhegedûs színikritikusként mint külsõst foglalkoztatni kezdett a Népszabadság. Késõbb igyekeztem levedleni a hatását, talán észre is vette, Rendelkezõpróba címû könyvét így dedikálta: \textqq{Tanítványomnak, Koltai Tamásnak, szeretettel: tanítványa, MGP}. Amiben az volt a szép, a szarkasztikus humor és az (ön)irónia, hogy nem voltam, nem lehettem a tanítványa. Senki sem lehetett. Õ nem taníthatott, nem azért, mert nem engedték, hanem mert nem lett volna mit tanítania, nem voltak elméletei, módszerei, esztétikai preferenciái, átruházható fogásai, õ maga volt az elv, a módszer, a fogás. Utánozhatatlan.

És követhetetlen. A szó minden értelmében.

A színmûvészeti fõiskolát végezte, talán maga sem tudta, mi akar lenni, színész, táncoskomikus, rendezõ, dramaturg, mindenesetre színházi ember lett, bennfentes, ez volt a foglalkozása, alighanem a legfõbb ambíciója is egyben. Már a fõiskolán is ide-oda rakosgatták, valószínûleg egyik kreclibe sem fért bele, mindenhonnan kilógott, állítólag az akkoriban indult veszprémi színházban szeretett volna nagyobb szerepet, mint a dramaturgét, végül talán az osztályfõnöke, Marton Endre állította rá a kritikaírásra, és helyezte el a Népszabadsághoz. Valószínûleg, állítólag, alighanem, talán... MGP-vel kapcsolatban semmi sem biztos (az sem, amit õ maga mond). Személyiségét szóbeszéd, pletyka, körülírás burkolta ködbe, soha semmirõl nem nyilatkozott világosan és egyértelmûen, az egyenes beszéd nem az õ kenyere volt. Kritikáiban is a kétértelmû, ambivalens, sejtetõ megfogalmazásokat vitte tökélyre, olvastán sokszor morfondíroztak a beavatatlanok, most rosszat írt vagy jót, alighanem élvezte ezt, úgy dicsért, hogy piszkált, úgy szidott, hogy szóvirágokat ültetett a megbírált alakítás köré. Persze voltak kivételezettjei, elsõsorban az örök Major és Törõcsik - bár ha megkérdezték volna, kik a kedvencei, szerintem Honthyt, Latabárt és Feleki Kamillt mondta volna, ha egyáltalán hajlandó nyíltan válaszolni a kérdésre, ami nem valószínû -, és voltak, akiket egy életen át utált, igen nagy mûvészek, színész is, rendezõ is, ez alkalomból nem fogom megnevezni õket, aki szorgosan olvasta õt, tudja. Utálatának nem esztétikai okai voltak, hanem - elégedjünk meg ennyivel - hol ez, hol az, politikai, személyes, és legtöbbször követhetetlen, mert sok esetben hirtelen változott meg a véleménye, és ezt nem tudta palástolni, paradox módon éppen azért, mert ugyanannak az ellentétét is ékesszóló vehemenciával közvetítette, és így még inkább feltûnt. Mivel az ítéletet esztétikai referencia helyett vonzó szubjektivitás táplálta, nem lehetett tudni, mi történt azóta, amikor még nem úgy gondolta. Majd' hanyatt estem, amikor 1968-ban elolvastam Ádám Ottó Éjjeli menedékhelyérõl írt kritikáját (legélesebb fogalmazványait mindig azonnal a bemutatót követõen publikálta), mert addig nem adta jelét a rendezõ ellen készülõ átfogó (ideológiai) támadásnak.

Ez azért volt meglepõ, mert napi szinten nem is igen érdekelte a rendezés. \textqq{Amit a színházi rendezés közöl - írta több mint húsz évvel késõbb -: ideológiailag célszerûvé tett világ. Amit a színészet közöl: az egyes ember magatartásokba kódolt felelete a világ szorításaira. (....) Mind a kettõ hárít. Mindkettõ szépít az igazságon. A rendezés hárító féligazságai azonban célirányossá szervezett manipulációs-agitatív eszközök. A színészet hárításai akkor is beszédesen jellemzõek, amikor hazudik az alany.}

A színész világa volt az övé. Úgy illesztette foglalatba, úgy dekorálta ki a színészi játékot, mint soha senki. Tobzódott a láttató erejû szofisztikában, a játékos nyelvi alakzatokban, a mesterkélt grammatikában és ortográfiában. Kinyitom egy reggel a Népszabadságot, keskeny, egyhasábos írás, a címe: \textqq{Süccasóban}. Ez meg mi? Schütz Ila Shaw vígjátékában, a Sosem lehet tudniban. A csínytevõ cím után következett az éles elméjû, virtuóz szófacsarás, ami elkacskaringózott a színészet képzelt labirintusába. Fölfejtette a jelenlétet, a karaktert, a külsõ és belsõ attribútumokat önmagukban, a mûegésztõl, az értelmezéstõl, a színházi produkció létrejöttének céljától teljesen függetlenül. MGP részeket pakolt egymás mellé az elõadáskritikákban is. Ritkán összegezett, nem rakta ki a teljes mozaikot, alig elemezte az összteljesítményt, az egyes rendezések morális, filozófiai vagy társadalmi tartalmát.

1974. január 27-én együtt kellett szakmai beszélgetést tartanunk a társulattal, közvetlenül a kaposvári Ahogy tetszik esti elõadása után. A vitaindítóban megpróbáltam azonnal a rendezés lényegét, a belsõ számûzetés - akkoriban nem épp veszélytelen - politikai metaforáját érinteni. Gyakorlatlan voltam, izzadtam, kínlódtam, belesültem. A segítségemre sietett. Föltûnt a semmibõl egy színésznõ, Csákányi Eszter - kezdte -, éppúgy, mint két évvel ezelõtt ugyanitt a Weöres-darabban egy másik, Pogány Judit. És így tovább. Lazán végigvezette az egészet, anélkül, hogy eljutottunk volna az elõadás miértjéig. Ugyanezt gyakran megtette a napi kritikáiban is. Nem mintha nem lett volna képes teljes összefüggéseket fölfejteni, nagyon is megvolt hozzá a képessége: mûveltség, színháztörténeti tudás, metszõ ész, logika, komplex gondolkodás. Csak úgy döntött, hogy napi használatra nem pazarolja ezeket. Nem zsúfolja bele az egész világot minden kis írásba. Kimarad a kortárs folyamatokból, nem ismer fel születõ tendenciákat, nem áll melléjük, nem is száll szembe velük, vagy ha mégis, hát úgy, hogy ne lehessen tudni, végeredményben hol áll. Mi mellett és mi ellen. Egyszer így, egyszer úgy. Követhetetlenül.

Másfél évvel az Ahogy tetszik után, amikor a Kaposvár-jelenség már bõven a magyar színház megújulásának sarokköve volt, az elõadás valóban nem túl fényesre sikerült bemutatkozásáról a varsói Nemzetek Színházában - ez volt a fiatal, tapasztalatlan társulat elsõ külföldi szereplése nemzetközi nagyságok társaságában a világplaccon - kajánul leszedte a keresztvizet. Egy hetilapban méltányosabb hangon írtam ugyanarról. Nem tûrte. Elérte, hogy ne írhassak többé a Népszabadságba (ahol egyébként a nekrológok közlése ellenére sohasem volt kulturális rovatvezetõ). Így kevesebb erkölcsi skrupulusom volt három év múlva visszamenni, amikor visszahívtak a helyére, miután beütött a mikrofilmes ügye. (Szamizdatot akart kicsempészni, lekapcsolták Ferihegyen.)

Napi recenzensnél messze jobb volt esszéistának, tanulmányírónak és színházi jelenségek összefoglaló krónikásának. Kevés, hogy jobb: tökéletes. Könyveinek legtöbbje kivételes remek. Nemcsak a korszakalkotó trilógia (Olvasópróba, Rendelkezõpróba, Emlékpróba) páratlan érték - az elsõ mûfaji találmány: színészportré-sorozat, a második Major Tamás, Marton Endre és Várkonyi Zoltán rendezõi arcképe, a harmadik a Gellért Endre-monográfia -, hosszabb-rövidebb írásait egybegyûjtõ kötetei éppúgy fontosak és élvezetesek. Akárcsak a Honthy-életrajz, a Latabárokról vagy a pesti mulatókról szóló tomus. Ezekben nem csupán irdatlan mennyiségû tudásanyagot halmozott fel, hanem - színikritikáitól eltérõen - sokrétû történeti, politikai, esztétikai kontextusba helyezte tárgyát, miközben megõrizte eredendõ színházközpontúságát. Könyvei bravúros színház-, mûvelõdés- és nemegyszer társadalomtörténeti kaleidoszkópok. Gyakran úgy ír le bennük elenyészõ részleteket a múltból, mint aki teljes elõadások elõhívható filmjeit õrzi tudatának archívumában. A BITEF-fesztiválon láthattam, hogy csinálja. Minden elõadás után azon nyomban legépelt három-négy flekket (vitte magával Belgrádba az írógépét), kész MGP-írásokat, amelyeknek csak a töredéke jelent meg azonnal, a többi raktárra került, és bármikor, akár évek múlva fel lehetett használni õket. Persze hogy elsõdleges frissességûek maradtak egy évtizeddel késõbb is, hiszen napi ihletbõl születtek, ráadásul könyvbe kerülve meg lettek szerkesztve, ami az elõnyükre vált. Stílusa ezekben is könnyed, elegáns és lucidus - nemkülönben világos, logikus, és nem utolsósorban megfelel a magyar nyelv szabályainak.

Nyilván jókora munkaanyagot hagyott hátra. Úgy tudni, kész könyvkéziratokat is.

Életében három nagy törés volt. Az elsõ az említett mikrofilmügy, amelyben nyilvánvaló provokáció történt, tudták, mit hol keressenek, a ferihegyi vámnál egybõl a cigarettadobozát kérték (kis bádogdózniban tartotta a cigarettáit, Belgrádban láttam). Olcsóbban úszta meg, mint az átlag polgár hasonló esetben, elküldték a Népszabadságtól, és szinekúrát találtak neki a Színházi Intézetben, akkor úgy lehetett tudni, Rényi Péter, a Népszabadság nagy hatalmú helyettes fõszerkesztõje a protektora, ami igaz is volt. A második krízis felesége, a színésznõ Ronyecz Mária halálával érte. Az ezredforduló után pár évvel jött a harmadik csapás, kiderült, hogy 1963 óta beszervezett III/III-as ügynök volt, valaki könyvecskében kiadta a színházi életrõl szóló jelentéseinek egy részét, amelyek - kis túlzással - csak annyiban különböztek a nyilvános publikációtól, hogy a belügynek egyértelmûbben fogalmazott (bár a tartótiszteknek így is meglehetõs gondot okozhatott megérteni a teátrumi szcéna rejtelmeit). A bennfentes olvasónak az a benyomása támadhatott, hogy üzent bennük a kultúrpolitikának, és hogy ügynökjelentései a személyes tabuk kiszerelésével nemcsak megjelenhettek volna az elsõ nyilvánosságban, hanem határozottabb, konstruktívabb, progresszívabb portrét rajzoltak volna ki róla. Talán épp ezt nem akarta. Nyíltan véleményt nyilvánítani. Mindenesetre a jelentõsebb sajtóorgánumok a leleplezõdés után, érthetõen, elzárkóztak elõle, amin az sem változtatott, hogy nyilvános utalást tett homoszexualitására mint zsarolhatóságának köztudott okára. (Coming out címû, egyes források szerint már megjelent könyvét mindeddig nem adták ki.)

Kívülrõl nézve rezignáltan viselte hányattatásait, megszokott ironikus mosolyával az arcán álldigált a színházi elõcsarnokokban, elkerülhetetlen bonmot-val fogadta a közeledõt. A cikkeiben is. Páncél volt rajta a szellemesség. Alóla támadott. Bántó is volt nemegyszer. \textqq{Szándékosan sérteget? - kérdezte magától egy fülszövegen. És válaszolt magának: - Az öntudatlan sértés bántóbb.} Bonmot ez is. Sértettjei sokan vannak, néha igazuk van, néha nincs. Õt vádolni Latinovits haláláért otrombaság, a Bozzi úr-féle silánysággal megvezetett színészzseni, ha áldozat, a nívótlan magyar színházi környezet áldozata. Az igénytelenség, a hiú középszer kárvallottjai többször keltek ki MGP ellen jogtalanul, mint a privát személyükben megbántottak jogosan. Utóbbiaknál számosabbak cserbenhagyottjai: szemlélet- és nyelvújító mûvészek, reformerek, társulatépítõk, társadalomkritikusok - röviden: a magyar színházi progresszió -, akik mellett nem volt hajlandó kiállni, néha ellenük írt (kevés, szubjektív kivétellel). Mivel biztos ízlése és ítélõképessége volt, a legkörmönfontabb stiláris arabeszkkel sem tudta leplezni az erre irányuló akaratlagos szándékot. Egyébként csak elvi szinten hárította el a kritika kultúrpolitizáló funkcióját, a maga módján nagyon is beszólt, csak meg kellett fejteni, mint a keresztrejtvényt. A sorok közötti utalásokkal, sejtetésekkel bámulatosan lavírozott kimondás és elhallgatás között, ami a rendszerváltozás elõtti publikus megszólalások finommechanikájának része volt, õt viszont a bensõje is ugyanerre vezérelte. De azért nemigen hivatkozhatnak rá, akik a mai kritikát a közügyektõl távol szeretnék látni, tájékozatlan, mûveletlen és írástudatlan dicsérdisták önkielégítõ foglalatosságává tenni, mert ha valaki, õ aztán tudta, mi a színházi érték, nemcsak esztétikai, hanem társadalmi értelemben is - ragyogó kisesszéi, történeti, világszínházi írásai bizonyítják -, és irtózott mind az üres hazapufogtatástól, mind a gatyaletoló színháztól. Különösen együtt a kettõtõl.

Az utóbbi években elfáradt, nyilván nem volt könnyû földolgoznia az ügynöktörténet nyilvánosságát sem, online kritikái fésületlenek, megíratlanok, szerkesztetlenek maradtak, régi kliséit ismételgette bennük. Meg is szelídült, elnézõbbé vált, ami elsõsorban azok szemében foglalja majd nosztalgikus keretbe a róla alkotott képet, akik korábban engesztelhetetlenül gyûlölték. Ahogyan ez a régiekkel is történt, utólag. Vörösmartyval, Kárpáti Auréllal, B. Nagy Lászlóval.

Csak a halott kritikus a jó kritikus.

Pedig Molnár Gál Péter tényleg jó volt.

\end{document}

