% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Koltai Tamás}
\title{ Színház a provincián  }
\date{2008, június 9 \thanks{ÉS } }
\maketitle

Az év legjobb elõadása a kolozsvári Állami Magyar Színház Ványa bácsija. Az év legjobb rendezése is a Ványa bácsi. Az év legjobb férfi fõszereplõje Hatházi András a Ványa bácsi címszerepében.

Romániában.

Nem tudom eldönteni, ez jó hír-e vagy rossz.

Jó, mert a három díjat tekintélyes színházi emberekbõl és tekintélyes kritikusokból álló zsûri közösen ítélte meg (az UNITER-díj ott a legrangosabb színházi elismerés) egy magyar produkciónak, abban az európai színházi nagyhatalomban, ahol különféle fesztiválokon folyamatosan láthatók a legfontosabb európai elõadások, és sorozatban jelennek meg a kortárs világszínházról szóló könyvek. Rossz, mert ez a magyar elõadás nem látható Magyarországon, ami a következõ fél évben komolytalanná és hiteltelenné tesz minden színházi találkozót és minden díjat.

Mintha az olimpiára nem hívnák meg a csúcstartót.

Igaz, macerás elõadás. A színpadon játsszák, de kell hozzá a nézõtér is, viszont a nézõ nem onnan néz. Kevesen férnek be, a közönség neheztel, a hazai szervezõk a homlokukat ráncolják, megint egy probléma, mert ezek felforgatnak mindent, stúdiót csinálnak a szép barokk színházból, a színészek cipõvel mászkálnak az üléseken, a produkciót adaptálni kellene az új helyszínre, ráadásul a rendezõ, Andrei ?erban is macerás ember. Kell ez nekünk? Nem, nem kell ez nekünk.

Peter Brooknak kell, õ meghívta a Ványa bácsit Párizsba, a Bouffes du Nordba három hétre, neki nem macerás. A Gianni Schicchi, amit szintén a kolozsvári magyar színház játszik Silviu Purcãrete "állunk leesik" rendezésében, ugyancsak macerás, ezért az elõadás kénytelen Puccini szülõhazájában, Olaszországban turnézni. A Hosszú péntek, amelyet Visky András írt Kertész Imre Kaddisából - Tompa Gábor rendezte Kolozsvárt -, és Magyarországon tavaly süket csönd fogadta, noha bekerült a színészek fõznek kísérõprogramjába, jövõre huszonötször fog menni az Avignoni Fesztivál fõtábláján (nem az "off"-ban).

Jó volt ez az évad, eseményekben gazdag. Számos vidéki városban a hatalom színházzal fizetett hû embereinek a politikai szolgálatért. Magyarország következõ, spirituális miniszterelnöke a Színház- és Filmmûvészeti Egyetem klubfoglalkozásán hirdette meg szellemi programját, ami nem a politikai színházat, hanem a politikát mint színházat értékeli magasra, így jelképesnek is tekinthetõ. Annyi hiábavaló kísérlet, Aczél György és a Magyar Szocialista Munkáspárt Agitációs és Propaganda Bizottságának húszéves erõfeszítése után, a színházi szakma és az állhatatos városvezetés összefogásával sikerült állami és pártfelügyelet alá helyezni a kaposvári színházat, s ezáltal megszüntetni a Kaposvár-jelenséget. Pár év múlva nemcsak a Soroksári úti Nemzeti Habcsókot építõ új kaposvári direktor, Schwajda György nevét fogják áldani, hanem udvari építészét, Siklós Máriát is újfent napi imájukba foglalhatják majd az addigra rekonstruált somogyi épület színháztalanításáért - ahogy megteszik az átépített Katonában, Tháliában és a többi siklósi épületben dolgozók, miután esténként megküzdöttek a minden apró részletre kiterjedõ boszorkányos rontással.

A tavaszra ígért színházi törvényt ugyan nem sikerült beterjeszteni, de ez parányi vigasz.

A Romániában három díjat nyert elõadás nem való nekünk. A világhírû, táncszínházas Nagy József - õ a neve után magyar, de ugyanúgy nem itthon lett világhírû, mint a fizikusaink -, aki tavaly az Avignoni Fesztivál elsõ számú színházi attrakciója és a fõtábla mûsor-összeállítója volt, máshol ezerszemélyes színházakban csinál hosszú szériákat, nálunk viszont egy szûk eliten kívül a nevét sem ismerik. Írországtól Albániáig egész Európa hangos a kortárs színházi eszméktõl, egyedül nálunk van halotti csend. Dublinban járt Brook, Brooknál jár majd a Ványa bácsi, Kolozsvárt láthatóak az Európai Színházi Unió elõadásai - Magyarországon nem látható, ami Dublinban, Brooknál és Kolozsvárt. Tiranában egy üldözött albán költõre értelmezte Beethoven Fidelióját egy német rendezõ (õ kivételesen rendezett Debrecenben is), az elõadásban elhangzott a mindenki által ismert, betiltott vers, a közönség a könnyekig megrendült. Nálunk, még ha sírás helyett nevetni lehet is rajta, az kell legkevésbé, ami rólunk szól, azt a mûvészszínházi elit is elutasítja - a Katonában összesen tizennyolcszor ment Ödön von Horváth kecses kellemetlenkedõje, a Mit csinál a kongresszus?

Hogy jutottunk idáig? Vagy mindig ilyenek voltunk?

Michael Sturm, az említett német rendezõ azt mondja, hogy Németországban az alkotmány rögzíti a mûvészet szabadságát. Az állam nem azért ad pénzt az állami színházaknak, hogy állami mûvészetet csináljanak.

A színház nálunk is szabad, a párttöbbség kinevezettje azt csinál az igazgatói székben, amit akar, minél kevésbé lép föl a kortárs színház igényével, annál több pénzt kap, fõ, hogy teljesítse a tervet. Nemrég azt nyilatkozta - történetesen egy fõvárosi - színigazgató, hogy teljesítették az elõadásszámot, a közönségszámot, a bevételi tervet, nyugodtan befejezhetik korábban az évadot. Ezen felül mit lehetne még kívánni tõle?

A történelmi hagyomány révén szerves fejlõdéssel kialakult magyar színházi mûködés - így mondják, ugye? - nimbusza akkor omlott össze bennem, amikor 1970 és 72 között elõször jártam Bukarestben, Prágában, Varsóban, Moszkvában. Korábban láttam ugyan Brookot, Mnouchkine-t, Roger Blint Londonban és Párizsban, sõt Brook Learjét, a de Lullo társulatot, Marie Bellt, a Berliner Enseble-t itthon is, de ezek - az utóbbi kivételével - "nyugatiak" voltak, nem lepett meg, hogy jók, tudtuk, hogy odaát minden jobb. Ám Bukarestben Pintilie, Ciulei, Esrig, Penciulescu, Prágában Krejèa, Moszkvában Efrosz és Ljubimov, Varsóban Dejmek, Swinarski, Szajna ráébresztettek, hogy hozzájuk képest ami a mi vidám barakkunkban történik, az nem színház. Illetve van valami születõben. Ruszt, Halász Péter, az Egyetemi Színpad, a Huszonötödik Színház, Kaposvár, Szolnok, Major renitenskedése az elaggott Nemzetiben. Mindez nem volt mérhetõ az elõbb fölsoroltakhoz, viszont határozott jelzéseivel annál nagyobb ellenszenvet váltott ki - a kialkudott pozícióját féltõ színházi elitbõl legalább akkorát, mint a pártállamból.

Eltartott egy ideig, amíg rájöttem, mi a baj a mi vidám színházi barakkunkkal.

Varsóban úgy kezdõdtek az 1968-as diákmegmozdulások, hogy az egyetemisták az utcára vonultak, mert betiltották Dejmek Mickiewicz-rendezését, az Õsöket. Mint nézõ tanúja voltam a prágai Tyl Színházban, hogyan tüntetett percekig a közönség a Kurázsi mamán 1971 decemberében (!) a 68-as "baráti tankokra" emlékezve, amikor a darabban a (svéd) megszállást emlegették. Bukarestben Pintilie farkaskutyás smasszereket állított a páholyok elé A revizorban, de betiltották az elõadást. A cseh Nemzeti Színház elbocsátott vezetõ színészei illegális lakásszínházi elõadásokon játszottak. A "kellemetlen" embereknek mindenhol meggyûlt a bajuk a rendszerrel, a nagyszerû Otomar Krejèát kitelepítették a külvárosba, Efrosz és Ljubimov örök vegzatúra alatt dolgozott, a zseniális román rendezõnemzedék tagjai ellenálltak, amíg tudtak, aztán külföldre mentek (köztük Andrei ?erban is).

Nálunk nyugalom volt. A színházban pedig unalom. A baráti szocialista társbarakkok renitenseinek korban és pozícióban megfelelõ magyar színházvezetõ garnitúra élvezte a rendszer bizalmát. Puha diktatúra volt, cenzúra nélkül, markánsan kifejlesztett öncenzúrával. Ki lehetett egyezni abban, hogy mit szabad, mit nem. Az igazgatók idõnként rákérdeztek, hogy "még mindig nem?", és jött a válasz: "még mindig". Vagy: "már igen". Olyankor volt öröm, hét-nyolc év után bemutató! Hatástalan, mert csak megbízható emberek kapták meg az engedélyt, akik garantáltan kiszerelték a drámából a gyutacsot. Hitbizományosok ültek a fontosabb színházak igazgatói székeiben, a televízió mûvészeti vezetõi posztjain, akik nemcsak abban különböztek társbarakkbeli kollégáiktól, hogy kényelmes megélhetésük kedvéért lemondtak a minimális kockázatról, hanem abban is, hogy távolról sem voltak olyan tehetségesek, mint amazok. Nem csak a politikai kockázatot nem vállalták - a mûvészi kockázatot sem. Már a Színmûvészeti Fõiskolán kezdték irtani az újítás szellemét - ismert a "kicsit más" vizsgaelõadás közben fölpattanó, s azt idõ elõtt fölháborodottan elhagyó rektor és fõtanszakvezetõ esete -, és napi gyakorlatuk mottójává tették a csökött tradicionalizmus esztétikáját. A magyar színházmûvészet fejlõdését elkötelezetten akadályozó korabeli rendezõi elit hamis legendáját máig gyártják a saját felelõsségüket ez által is kisebbíteni remélõ apologéták. Magukat helyzetük mártírjának tekintõ és utólag ellenzékivé stilizáló konformisták akkoriban készségesen paríroztak, mert nem akarták veszni hagyni a rendszer számukra biztosított elõnyeit: a pozíciót, a nyugati utazást, az átlag fölötti megélhetést. Nem mintha hittek volna a "szocializmusban". De a szûk színházi szakma különféle terepein dolgozó kiváltságosok - rendezõk, újságírók, dramaturgok, fordítók, irodalomtörténészek - kiváltságai attól függtek, hogy ideológiailag is képesek-e kasztba tömörülni, és megélhetési pozícióikat megvédeni a külsõ "föllazítástól", amilyen például a Brook-féle Szentivánéji álom vendégjátéka volt, mert megrázkódtatta a szakma többre vágyó negyedét. Az egyik pozícióvédelmi prominens a két társadalmi rendszer különbségére hivatkozva utasította el a változást sürgetõ hangot: "A nyugati világ színházi rendszere ugyanis azon alapszik, amin a tõkés világ termelése általában, csak még kihívóbb, áttetszõbb lepellel rejti lényegét." A szakmai érdekvédelmi szervezet jónak látta, hogy egész napos szeánszon ítélje el azokat, akik a Brook-színház példájából erõt merítve - burkoltan - az újat, változást akaró fiatal, nonkonform tehetségek összefogására buzdítottak a hatalommal kiegyezett, ellustult, túlélésre berendezkedett rendszermamelukokkal szemben.

Az akkori megélhetési elit ugyanúgy rettegett a markáns tehetségektõl, és ugyanúgy gyûlölte õket, mint a mai. Mennyivel jobb az a bolsevik típusú hatalom, amelyik ma el akarja hallgattatni a Csak egy szöget és az 5606-ot rendezõ Mohácsi Jánost annál, amelyik annak idején, kellemetlenül eredeti elõadásaitól megrémülve, eltanácsolta õt a Színmûvészeti Fõiskolától? Magyarországon folyamatos a színházi semmitmondás diadala, az egyetlen ország voltunk a szocialista barakkban, ahol a rendszerváltozás után nem kerültek elõ a fiókokból betiltott drámák. Mert nem voltak.

Volt Kaposvár, volt Szolnok - lett belõlük rövid ideig tolerált Nemzeti, majd a Katona, az egyetlen máig kitartó nemzetközi érték -, volt Babarczy, Székely, Zsámbéki, Ascher, Gothár, Ruszt, Ács (a Marat/Sade és a Munkásoperett), volt Paál István, Fodor Tamás, Halász (amíg ki nem tessékelték az országból), Szikora János, Csiszár Imre. Hogy kibõl mi lett, mi nem lett - s persze miért, fõleg pedig hogy miért szenvedtek kollektív vereséget? -, az megérne egy színháztörténeti misét. De hosszas elemzés nélkül is világos, hogy az a szakmai elzüllés, amely mára az arcátlan politika prédájává tett színházak széteséséhez vezetett - és amelynek mélypontja a Nemzeti Színház háborítatlan fölépítéséhez asszisztáló világraszóló tehetetlenség és tehetségtelenség volt -, legalább negyvenéves folyamat következménye, s ennek a rendszerváltozás "csak" a felezõ ideje.

A magyar színház elõtte is provinciális volt, és azóta is az maradt.

A veszprémi Petõfi Színház nemrég kinevezett új vezetõsége azon melegében kitiltotta az épületbõl A TÁNC fesztiválja címû évtizedes rendezvényt: az idei részvevõk - többek között Bozsik Yvette, Frenák Pál, Juronics Tamás, Ladányi Andrea, Szabó Réka - munkáit nyilván azok közé az "aberrált, természetellenes produkciók" közé sorolják, amelyek számûzését programként meghirdették. Ha az õskorba visszahátráló, Neander-völgyi vidék már a hazai kortárs színház elõtt is bezárkózik, hogyan várhatnánk el nemzetközi fesztivált az ötvenéves, evangélikus, háromdiplomás, heteroszexuális, adófizetõ színigazgató férfi pécsi színházában, abban a városban, amely két év múlva Európa kulturális fõvárosa szeretne lenni (bár az egész programot irányító stábnak láthatóan csak a pénzköltésrõl van fogalma, az európai kultúráról nincs)?

Ami a színpadon történik - ez közhely -, az ország mindenkori mentális állapotának tükre; akkor is, ha a színháznak nem áll szándékában tükröt tartani, sõt akkor igazán. A közéletet ellepõ szellemi sivárság, olcsóság, korrupció, sekélyes populizmus és demagógia "a világot jelentõ deszkákra" szivárogva sósavként marja szét, ami az útjába kerül. A szebb napokat látott szolnoki Szigligeti Színházban harsány, alpári stílusban adták elõ Hunyady Sándor finom, pszichorealista színmûvét, a Feketeszárú cseresznyét, Sartre filozofikus, metafizikai modelldrámáját, a Zárt tárgyalást pedig úgy játszották el, mintha a Família Kft. volna. És az értékvesztett közönség ugyanúgy vevõ az alpáriságra, mint a politikában.

Bénultság, félelem, egzisztenciális bizonytalanság nyûgözi le a színházi szakma kvalitásokhoz ragaszkodó részét - nem ok nélkül. Csak nagyon kevesen merik nyíltan vállalni véleményüket, s néhány kivételtõl eltekintve csupán akkor - mint most Gáti Oszkár, a gyõri színház vezetõ színésze -, ha leszámoltak a pályájukkal. Gáti, aki bejelentette, hogy a színházában és általában a magyar színházban uralkodó viszonyok miatt fölhagy a színészettel, demonstratív lépésével olyasmire hívja föl a figyelmet, amivel a többség tisztában van, de kockázat nélkül nem hangoztathatja. Az egyéni kiállás, persze, nem vezet ki a válságból, nem vet gátat a nívótlanságnak. A legtragikusabb a fiatal színház helyzete: azoké, akik még õrzik a hivatás illúzióját. Ha nem gyõzik le rettegésüket, és nem lépnek föl közösen a szabad szellemû, értékcentrikus, kockázatot vállaló, egyelõre még pozicionált maradék derékhaddal, halálra vannak ítélve. Ha nincs színház - nem az összes, csak néhány -, amely szembesíti a közönséget a valósággal, a társadalomban felgyülemlett agresszióval, agyelszívással, demagóg tömegpszichózissal, obskúrus néphülyítéssel (a legújabb példa a sátánizmussal magyarázott diákgyilkosság), akkor amit egykor hivatásnak neveztek, belesüllyed a szolgaszerepbe. Ha valahol van értelme utcaszínházat csinálni, akkor a mai Magyarországon. Kockázatos? Az. Sõt, veszélyes. Meri valaki?

Határainkon belül két, határainkon túlmutató elõadás volt az évadban. Az egyik a szombathelyi Cukorshow, amely olyan gagyimûsorként írja le az életünket, amilyenné manipuláltságunk következtében tényleg vált (és mert, szerencsére, nem színésszel játszatja a közönségmanipulátort, nem paródia, azaz tipikus-technikás-trükkös magyarelõadás lett, így egybe írva, hanem dermesztõ dokumentumszínház). A másik az Örkény Színház Nyugat címû legjobb új magyar drámája, egy irodalmi folyóirat tükrözte szellemi volt-Magyarországról, amelynek fennmaradt szigetei, ha nem kapunk észbe, elsüllyednek a nívótlanság-tengerben.

A cannes-i díjjal hazatért Mundruczó Kornél mondta a minap, hogy ha a filmszakma a kilencvenes évek elején nem áll ki egységesen amellett, hogy legyen újra fiatal film, sõt legyen újra filmgyártás, akkor mára eltûnt volna a mozgókép Magyarországról.

Most, amikor a színház van eltûnõben, vajon létezik-e még színházi szakma, amely számol a rá háruló felelõsséggel?

\end{document}

