% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{}
\title{ Ki a ballonkabátos férfi? A történész szerint nem, a filmesek szerint Gábor Pál van a képen - Értelmiségiek Szabó István mellett  }
\date{2006, január 28 \thanks{ NSZ } }
\maketitle

% \textqq{ }

Vihart kavart az ÉS legutóbbi száma, amely fényt derített Szabó István ügynökmúltjára. Az Oscar-díjas filmrendezõ szombati számunkban elismerte, ügynök volt, amit azért vállalt, hogy megmentse a biztos haláltól Gábor Pált, aki 1956-ban dokumentálhatóan részt vett a budapesti pártbizottság ostromában. A filmrészletrõl vitatkoznak, a szellemi élet száz képviselõje kiállt Szabó mellett.

Szabó István Oscar-díjas filmrendezõ nyilatkozott szombati számunkban beszervezésének körülményeirõl. Mint elmondta, azért vállalta a megbízást, mert így akarta - fõiskolai társai, barátai, Gyöngyössy Imre és maga Gábor Pál segítségével - megmenteni Gábor Pál életét, aki fegyverrel részt vett a budapesti pártbizottság épületének ostromában. Mint elmondta, bizonyítéka is van arra, hogy filmrendezõ hallgatótársa komolyan veszélyeztetett helyzetben volt, hiszen egy egykori híradófelvételen fehér ballonkabátban, géppisztollyal felismerhetõ Gábor Pál. E híradófilmbõl közöltünk két kockát is az interjú mellett.

Mindezzel kapcsolatban megkeresett bennünket Eörsi László történész, aki a következõket nyilatkozta:

- A szombati Népszabadságban közölt két felvételen a fehér ballonkabátos férfi nem Gábor Pál, hanem a 21 éves Marsányi László mûanyag-feldolgozó, a Hársfa utcai felkelõcsoport rajparancsnoka. Róla annyit tudni, hogy érettségizett, a Dohány utcában lakott, és a forradalom után nyugatra menekült, ahol nyoma veszett. További sorsáról nem tudunk. Õ vezette a Hársfa utcaiakat a budapesti pártbizottság székházához. A filmrészletbõl közölt képek október 30-án készültek, amikor a felkelõk már befejezték a pártház ostromát, és a védõket - a képen éppen Molnár László pártfunkcionáriust, késõbb Tóth József pártfunkcionáriust - kihurcolták az épületbõl. (Mindketten túlélték a forradalmat.)

Ebbõl a felkelõcsoportból többen bíróság elé kerültek a forradalom bukása után. A Galgóczi Zoltán és társai perben - perszám: BFL 8068/1958 - elsõ fokon Tucsek Gusztáv, másodfokon pedig Borbély János bíró ítélkezett - 1958. szeptember 4-én, illetve november 25-én -, s nyolc vádlottból mind a két ítéletben hetet halállal sújtottak, amit 1958. november 28-án végre is hajtottak.
Nem akarok rosszat tenni Szabó Istvánnak, de a történészi tisztesség megköveteli tõlem, hogy ezt elmondjam. Mint ahogy azt is: a késõbbiek ismeretében nem tudom elképzelni, hogy valakit, aki részt vett a pártház ostromában, és ennyire felismerhetõ, azonosítható egy híradórészleten - adott esetben akár Gábor Pált -, futni hagyták volna a hatóságok.

Eörsi László történésszel ellentétben Szabó István és Gábor Pál egykori osztálytársai, Rózsa János és Kézdi-Kovács Zsolt, sõt tegnap a Nap-kelte mûsorában Mészáros Márta és Jancsó Miklós is megerõsítette: a rendezõt látják a híradófelvételen. Marx József (Jancsó és Szabó monográfusa) pedig, aki Gábor több filmjének készítésében is közremûködött, közölte: neki a rendezõ el is mondta a történetet - még a 70-es években.

Rózsa szerint mindannyian tudták, tudják, hogy Gábor Pál ott volt a Köztársaság téren, felismerték õt a híradórészleten. Kézdi-Kovács pedig közölte: \textqq{Még soha nem beszéltem róla, de most elmondom: nem sokkal a pártház ostroma elõtt, a Nagykörúton találkoztam Gábor Pállal. Elmondta, hogy éppen fegyverért megy. Vele volt egy barátja, akinek a nevét is tudom. Idõvel az egyik legjelentõsebb magyar könyvtár igazgatója lett. Késõbb a filmen is azonnal felismertük jellegzetes mozgásáról. Ma már azt sem kell titkolni, hogy amikor Keleti Márton megrendezte a Tegnap címû, az eseményeket elõször ellenforradalomként bemutató filmet, a mi osztályunk kapta a feladatot, hogy a filmhez felhasznált dokumentumfilmeket összeállítsuk. Az osztálytársaim ekkor azt is megtették, hogy az õt mutató kockákat kivágták.}

Mészáros Márta és Jancsó Miklós, akikrõl - az Élet és Irodalomban megjelent, Gervai András által írt cikk szerint - Szabó István jelentett, szintén felismerték egykori kollégájukat. Amikor a Nap-kelte vasárnapi adásában levetítette az ügyben kulcsdokumentumnak számító, 1956. október 30-án rögzített jelenetet, Jancsó így reagált: \textqq{Tudtunk róla, hogy ez volt, és tudtunk róla, hogy meg kellett valahogy menteni. De hogy a megmentésbe valaki így megy bele, az István így vállalja föl ezt, az sem semmi. Hogy lehet ezt végigcsinálni?} Jancsó azt is hozzátette, hogy Gábor Pál állandóan szorongott.

Mészáros Márta felidézte, hogy Gábor Pál egyszer Jan Nowickivel forgatott a lengyelországi szükségállapot idején, és akkor lengyel kollégájának elmesélte az õ '56-os történetét. A rendezõnõ szerint, ami eddig nyilvánossá lett, és Szabó István róla és Jancsóról írt, azok köztudottak voltak. Ebbõl, és Marx József szavaiból az derül ki, hogy a veszély elmúltával Gábor Pál idõnként elmesélte, mi történt vele. Olaszországban dolgoztak együtt, amikor Gábor tudtatta vele, hogy 1956 után az osztálytársai húzták ki a slamasztikából, de azt a stúdióvezetõ-dramaturg sem tudta, hogy a csapat ezt így oldotta meg. 

Ugyancsak a Nap-keltében Gerõ András történész hiányosnak nevezte az ÉS-ben megjelent dokumentum-riportot, mert sem a beszervezés, sem az elbocsátás körülményei nem szerepelnek benne.

Szabó Éva színmûvésznõ, Gábor Pál özvegye nem kívánta kommentálni sem a filmet, sem az ügynöki múltat. Mindössze ennyit mondott: \textqq{Nagyon tisztelem Gábor Pál emlékét és Szabó Istvánt is.}
 
\end{document}
