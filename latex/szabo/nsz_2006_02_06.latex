% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Ungváry Rudolf }
\title{ Mindenki mindenkit?  }
\date{2006, január 28 \thanks{ NSZ } }
\maketitle

% \textqq{ }

Ahol zsarnokság van, ott zsarnokság van. Aki pedig titokban jelentett, az besúgó volt. Bárki bármennyire is szeretné, ezen nem lehet változtatni. Azon viszont lehetne, hogy ma is besúgónak számítson. Nem az a gyalázat, hogy valaki besúgó lett. Az a gyalázat, ha ezt nem vallja be, ha mellébeszél, ha - közéleti szereplõként a nyilvánosság elõtt - nem kér bocsánatot azoktól, akiket a pártállam titkosszolgálatának feladott.

1989 után több mint másfél évtized állt rendelkezésre ahhoz, hogy valaki megszabaduljon a lelki terhétõl. Senkit, aki beismerésével ezt megtette, nem köveztek meg.

Mindenki tudja, hogy mi van ott, ahol zsarnokság van. Sokan lettek kényszerbõl besúgók. Miért nem az a legfontosabb annak az egyházi személyiségnek vagy mûvésznek, akit így megaláztak, hogy a pártállam megszûnése után a szabaddá vált ország nyilvánosságához fordulva leleplezze kegyetlen titkosszolgálati tartótisztjeit? Így elégtételt vehetne esendõ emberi lényének megaláztatásáért. Hogy hallgathat valaki tizenöt éven át, ha valóban mélységesen nem értett egyet azzal, amire kényszerítették?

De a demokratikus, szabad Magyarországon még attól is elvárható, hogy bocsánatot kérjen, akit annak idején a meggyõzõdés, a \textqq{tiszta} hit vezetett. És attól is, aki túlteljesítette feladatát, boncolgatta, elemezte a feljelentettek viselkedését. Megbocsátani annak lehet, aki bocsánatot kér.

Csak az elfogadhatatlan, hogy az egykori besúgó ma is lapítson vagy hazudjon.

Nyilván nemcsak Szabó István filmrendezõ, nemcsak Paskai László bíboros, hanem számos máig hallgató volt besúgó is ártatlannak tartja magát. Szabót inkább a baloldaliak és a balliberálisok közül, Paskait inkább a jobboldaliak és jobbliberálisok közül ölelik sokan a keblükre. Lehetséges, hogy mindkét oldalon \textqq{zsigerbõl} úgy érzik, erkölcsi különbség van a baloldalnak és a jobboldalnak kedves besúgó között?

Abban, ami a magukat ártatlannak valló, bocsánatot nem kérõ besúgókról nyilvánosságra került, túl sok az ellentmondás, az elvarratlan szál, melyet elõbb-utóbb elkerülhetetlenül összevarrnak a történészek. Félõ azonban, hogy ebben most már megpróbálják megakadályozni õket mindazok, akiknek nem tetszik, hogy leleplezõdik valaki a baloldalról, illetve a jobboldalról.

\textqq{Csak az maradt ki, akit nem szerveztek be!} - állította Mészáros Márta egy rádiómûsorban. A tartótisztek is így gondolták. Velük egyetértve jó nagyot köpött a nyilatkozó azoknak az arcába, akiket nem lehetett beszervezni.

Minden jel szerint sokan vannak, akiket inkább felháborít a jelentések nyilvánosságra kerülése, mint maguk a jelentések. \textqq{Egyszerûen nem érdekel. Szepesi György gyerekkorunk egyik meghatározó személyisége, a hovatartozás és a valóban tisztán vett magyarságtudat képviselõje volt és maradt} - írta dr. Zsigmond Anna az Élet és Irodalomban. Szép: egy volt besúgó mint a magyarságtudat képviselõje!

Diktatúrában nem lehetett következmények nélkül végigélni az életet. A Kádár-korszak továbbélõ mentalitásáról árulkodik, hogy indulatokat szül, ha a meghunyászkodás öröksége leleplezõdik. A valóság a legelviselhetetlenebb, tehát nemzeti összefogásban söpörjük a szõnyeg alá azt, amit nyilvánosság elé kellene tárnunk. Legyen Magyarország továbbra is a \textqq{legvidámabb barakk} a volt szocialista tábor országai között. Itt \textqq{szeressen és tiszteljen} mindenki mindenkit, legyen az besúgó vagy besúgott - legfeljebb azokat érheti megvetés, akiket nem tudtak beszervezni.

Elõbb-utóbb mégis mindenkit utolér a sorsa. Azért talán a besúgó, a meghunyászkodó is felelõs valamiért, és egyszer majd ezzel a felelõsséggel is el kell számolni. Mivel nem egyetlen igazság - a szelektíven felejtõké - létezik.

Egy dolog, hogy valaki bíboros vagy Oscar-díjas mûvész, és egy másik, hogy besúgott. Paskai László a magyar katolikusok reprezentánsa volt. Szabó István a baloldaliak és a baloldali liberálisok morális instanciája volt. Szabó neve 2005-ben még köztársasági elnökjelöltként is szóba került. Fájdalmas felismerés, hogy ilyen emberek nem tudtak mit kezdeni sem a rendszerváltáskor, sem másfél évtizeddel késõbb egykori szerepük miatti felelõsségükkel. A bennük (egykor) bízók meg menteni próbálják a menthetõt. Érteni vélem: valójában félnek. Az egyik esetben a baloldaltól, a másik esetben a jobboldaltól. De a félelem - hosszabb távra - mindig rossz tanácsot ad. Azoknak is rosszat adott, akik 1945 után félelembõl a kommunistákat választották, és azoknak is rosszat ad, akik nem kívánnak szembenézni azzal, ami a magyar kultúrában (jobb- és baloldali mindannyiunk lelkében) a pártállami diktatúra idején kitenyészett.

Én is félek. Talán most a legjobban a baloldali és liberális képzeletszegénységtõl és elõítéletességtõl, amely a legalacsonyabb fogódzót ragadja meg. \textqq{Az égvilágon semmiben nem befolyásol az eset..., ill. egy következménye van, ...el fogok menni a filmszemlére és gratulálni fogok Szabó Istvánnak ...ha olyan lesz a film} - nyilatkozta Kuncze Gábor liberális politikai vezetõ. Elment. Tüntetõen barátságos volt Szabóval. Akárcsak a miniszterelnök. Pedig (jó) politikusként most éppen hallgatniuk kellett volna. A vastaps, mely Szabót fogadta, valójában a benne való csalódás elfojtására szolgált.

Miközben az ország egy része (mindegy, hogy hányan, valami keveset mi is számítunk, például a választásokon) megvonja a bizalmát a tapsolóktól. De nem azért, mert fasiszta. Még csak azért sem, mert jobboldali. 



\section{Kis János :A szembesítés gyötrelmei}

\textqq{Szabó István 45 éve nagyszerû és fontos filmeket csinál nekünk. Nemcsak magyaroknak. Elvitte a hírünket mindenfelé a világba. Beírta nevét kultúránk egyetemes történetébe. Szeretjük, tiszteljük és becsüljük Õt.} Így szól a Népszabadságban többször is megjelent nyilatkozat, melyet csaknem kétszáz értelmiségi írt alá.


Vitába kell szállnom velük. Nem azzal vitatkozom, amit a szöveg úgy közöl, hogy kimondja, hanem azzal, amit úgy közöl, hogy tüntetõen hallgat róla. A Képesi Endre fedõnevû ügynök létezése tabu. Nem számít, hogy a mûvész - életének egy szakaszában - együttmûködött az elnyomó hatalommal.

Védelmezõivel szemben éppen az õ \textqq{nagyszerû és fontos} filmjeire apellálok. Ezek bizony nem arról szólnak, hogy a diktatúrával való együttmûködésnek nincsenek erkölcsi konzekvenciái. Arról szólnak, hogy a szembesítés elõl a legnagyobb mûvész sem menekülhet el. Nem tudom, vajon az aláírók elvetik-e e filmek ítéletét, vagy szerintük az ítélet érvényes ugyan, de csak másokra vonatkozik, az alkotóra nem.

Mióta a bizonyítékokkal szembesülve beszélni kezdett arról, amire mostanáig csak a mûveiben célozgatott, Szabó István olyan embernek mutatkozik, aki bele van gabalyodva a múltjába. Úgy tûnik, soha nem tudott szabadulni ügynökhistóriájától, de ahhoz sem volt ereje, hogy õszintén végiggondolja, mit tettek vele, és õ mit tett másokkal. Aki azt üzeni neki, hogy ügynökmúltja nem érdekes, az leírta õt. \textqq{Szeretjük, tiszteljük és becsüljük}, de nem biztatjuk hitelesebb szavak keresésére. Mit jelent az, hogy becsülik, ha közben úgy gondolják, hogy csak ennyire képes?

A nyilatkozat azonban nem csak Szabónak szól. Nem magánlevél, hanem nyilvános állásfoglalás. Az ország közvéleményét szólítja meg. Arra buzdítja az állampolgárok közösségét, hogy térjen vissza az elhallgatás 1989 elõtti gyakorlatához. Vállalja önként a szólásszabadság viszonyai közt, amire a diktatúra évtizedeiben az elnyomás szorította rá. Szó se essék tettesekrõl, áldozatokról, személyes felelõsségrõl.

Nehéz elképzelni szerencsétlenebb ajánlatot. A diktatúrának jó oka volt arra, hogy az országot sötét titkok õrzésére kényszerítse. A demokráciának jó oka van arra, hogy ne kényszerítse magára a diktatúra titkainak õrizgetését. Ahhoz, hogy erõs és magabiztos rendszerré váljon, egyértelmû erkölcsi határt kell húznia önmaga és az ancien régime közé.

A Harmadik Köztársaság békés úton jött létre, az érte vívott harcot megegyezések terelték szabályozott mederbe, és erre mindkét oldal büszke lehet. A rendszerváltás tárgyalásos menete hozzátartozik az új rendszer identitásához. De az is hozzátartozik, hogy a tárgyalások és politikai küzdelmek eredményeképpen rendszerváltás ment végbe. A demokrácia legitimitása a pártállami rend legitimitásának tagadásán alapszik. Nem lehetünk öntudatos demokraták, ha nem bírunk vagy nem akarunk szembenézni azzal, mit tett a diktatúra az alattvalóival. Megfélemlítette õket, és némelyeket eszközül használt mások megfélemlítésére.

Ügynöktörvényünk rossz; nem teljes körûen teszi lehetõvé a valóság feltárását, és nem gondoskodik arról, hogy az eltitkolt tények ne véletlenszerûen kerüljenek nyilvánosságra. Az egyik volt ügynök jelentéseit megismerjük, mert a besúgottja látni akarta a róla szóló iratokat, vagy mert ezek felhívták magukra egy kutató figyelmét; a másikról nem szerzünk tudomást, mert az õ besúgottja nem kérte ki az iratait, és mert kutatói érdeklõdés sem volt a dossziéja iránt. Sokan érzik úgy, hogy ez nem méltányos. Sokakban él a gyanú, hogy végül is személyes elfogultságok döntik el, ki leplezõdik le, s ki kap - talán örök idõkre szóló - haladékot.

A rossz érzés nem alaptalan. De vigyázni kell vele, mert könnyen válhat ürüggyé a felelõsség áthárítására. Haragszunk a tények feltáróira - néha okkal, többnyire oktalanul -, és úgy érezzük, ez feljogosít arra, hogy magukat a tényeket már ne is vegyük tudomásul. A jelentések léteznek, és nem azok írták, akik most napvilágra hozzák õket. Nem áltathatjuk magunkat azzal, hogy ha rossz a törvény, akkor az egykori besúgó nem is felelõs a tetteiért.

Szabó István nagyon fiatal volt, amikor beszervezték. Nyilvánvaló, hogy ráijesztettek, megzsarolták. Nem volna helyes úgy gondolkodni róla, mint a D-209-es szt-tisztrõl, aki húsz évvel késõbb a hivatali karrierje érdekében vállalta az együttmûködést. Medgyessy Péter nem volt áldozat. Szabó István áldozat volt.

De nem ugyanolyan áldozat, mint azok, akik nem írtak alá és ezért hátrányt szenvedtek, vagy azok, akikrõl a jelentései szóltak. Nem gondolhatja komolyan, hogy a tõle származó információkat soha semmire nem használták. A legveszélytelenebb információt is elõ lehetett venni, ha a szervek értésére akarták adni valakinek, hogy rajta tartják a szemüket. \textqq{Kivel is sétált maga a Bástyasétányon április 1-jén délután 6-kor?} \textqq{Egy kolléganõmmel.} \textqq{Van maguk között valami?} \textqq{Néha szívesen beszélgetünk, ennyi az egész.} \textqq{Na jól van, mi is így tudjuk.} Jelentéktelen ügy, nincs folytatása. Illetve mégiscsak van. Az illetõ megértette, hogy jó lesz félnie, mert ezek tényleg mindenrõl tudnak.

Aki jelentéseket írt, még ha ártalmatlanokat is, részese volt a megfélemlítés gépezetének. És nem sejthette, nem tett-e nagyobb szolgálatot is. Nem sejthette, hogy nem zsarolják-e meg a társát, akirõl azt írta, hogy nagy lábon él, nem vágja-e el a filmkészítés lehetõségétõl egy másik társát, akirõl azt írta, hogy nézetei zavarosak, személyisége komolytalan. És egyáltalán nem lehetett benne biztos, hogy ha a tartótisztje valaki mástól már tudta egy harmadik társáról, hogy az lehazaárulózta Kádárt, akkor ezt õ is nyugodt lélekkel beveheti a jelentésébe. Ilyenkor került oda az irat margójára, hogy \textqq{az információ ellenõrzött, megbízható}.

A tények feltárása gyötrelmes mûvelet, tudom. Mielõtt a dolgok a helyükre kerülnének, elõször minden felkavarodik. Szeretnénk hinni, hogy minden besúgó jelentéktelen és ellenszenves figura, és kiderül, hogy köztiszteletnek örvendõ emberek is vannak közöttük. Vádaktól és viszonvádaktól hangos a sajtó, s ez nagyon rosszul viselhetõ állapot.

Ha a törvény jobb lenne, a felesleges fájdalmakat megtakaríthatnánk. De csak a feleslegeseket. Ahhoz, hogy meg tudjunk békülni az igazsággal, az igazságban pedig egymással és önmagunkkal, el kell viselnünk a szembesítés gyötrelmeit.

16 év halogatásai és félmegoldásai nem szabadították meg az országot az ügynökkérdéstõl. Homokba dughatjuk a fejünket - ezzel csak átengednénk a kommunistázó jobboldalnak a diktatúrával való erkölcsi szembenállás elõjogát. Vagy, ami talán ennél is rosszabb, az \textqq{õ} volt ügynökein demonstrálnánk, hogy mi is a diktatúra ellen vagyunk, miközben felháborodnánk azon, hogy a \textqq{mi} volt ügynökeinket is leleplezi valaki.

Ma egyetlen nyilvános fórum van, mely nagy kockázatokat vállal az igazság feltárásáért, nem mérlegelve, hogy ezzel fájdalmat okoz-e a neki kedves politikai és kulturális köröknek: az Élet és Irodalom. Szerkesztõinek annyi útszéli támadásban volt részük az elmúlt héten, hogy kötelességemnek érzem megköszönni, amit a demokratikus közgondolkodás épségéért tesznek. 

\end{document}
