% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{  Képek Gyurcsány falán  }
\date{2007, augusztus 26 \thanks{ÉS 2007, augusztus 26} }
\maketitle


Valamelyik lapban láttam a fényképet Gyurcsány Ferenc miniszterelnökrõl, a Magyar Szocialista Párt elnökérõl. A háta mögött Bibó István és Kassák Lajos fotója látszott. A mindenségit - gondoltam -, ezt megírom. A kitûnõ újságíró, akinek ezt megemlítettem, kinyomozta, hogy Gyurcsány Ferenc pártelnöki dolgozószobájának falán nemcsak ez a kettõ található, hanem összesen nyolc, azaz: Kossuth Lajos, Ady Endre, Szabó Ervin, Kassák Lajos, József Attila, Bibó István, Kéthly Anna, Nagy Imre. A liberális Kossuth mellett hét szocialista, ebbõl öt marxista, kettõ - Ady és Bibó - nem. Ilyen gyönyörû arcképgaléria még nem ékesítette magyar kormányfõ dolgozószobáját.

Kossuth és Nagy Imre kivételével egyiküknek se volt soha valóságos hatalma. E két nagy államférfi kivételével egyikük politikai preferenciái se érvényesültek soha. Csak Nagy Imre volt közöttük a szó történeti értelmében végig "kommunista" - József Attila csak egy darabig, aztán baloldali szociáldemokrata lett -, de ezt Nagy Imre "kommunisták" általi meggyilkoltatása, azt hiszem, semlegesíti. Egymással se könnyen férnek össze. A legnehezebben persze Kossuth illik ide, akit a forradalom elsinkófálásával vádolt fõmûvében Szabó Ervin (és - implicite - Ady). Szám szerint a legtöbben - négyen - álltak a szociáldemokrácia baloldalán: Szabó, Kassák, József, Kéthly. Bibó és Nagy Imre politikai írásainak terjedelmes korpuszában errõl a hagyományról szó sem esik.

Közös bennük: mind a nyolcan forradalmárok voltak. Még Kossuth Lajost se véve egészen ki, mindannyiuknak súlyos kételyeik voltak a polgári liberalizmussal és a polgári demokráciával szemben - Szabó Ervin és Kassák egyenesen gyûlölte az effélét -, természetesen mind a hét szocialista esküdt ellensége volt a kapitalizmusnak. A nyolcból hét - itt Kéthly Anna a kivétel - ellenfele volt az ún. "nyugati orientációnak", híve viszont a kelet-európai népek összefogásának, kezdve az idõs Kossuth Lajossal.

Gyönyörû arcképcsarnok, írtam az imént, ám persze az üzenete éppen az ellenkezõje Gyurcsány Ferenc politikájának, érzülete az ellenkezõje a forradalmat (mint olyant) lebecsülõ, március 15-ei Gyurcsány-beszédnek, nem beszélve arról a Gyurcsányról, akinek a politikai eszményképe - egyik meghökkentõ nyilatkozata szerint - bethleni gróf Bethlen István, aki a fölsorolt nyolc ember eszméinek hatásos és ügyes eltiprója volt a maga idején, s aki épp úgy a "hazugság" ideáltipikus megtestesítõje volt Bibó életmunkájában, mint dr. szegedi és borosjenõi gróf Tisza István az Adyéban. (Kettejük "ideáját" persze Szekfû köti össze és teszi eggyé.)

Mi az ördögöt gondolhatott Gyurcsány Ferenc, amikor ezt a nyolc fényképet fölaggatta (vagy fölaggattatta) a falára?

A válasz erre Gyurcsány Ferenc egész pályafutásának elemzésében rejlik. Ez a pályafutás a kívülálló, a föltörekvõ plebejus dacreakcióinak, önmagát vállaló gõgjének és a följebbvalókhoz, elöljárókhoz való asszimilációs vágyának az egyedülálló keveréke. Gyurcsány elõször is bebizonyította, hogy a majdnem lumpenproletár sorból föl tud törni, diplomát és fontos tisztséget szerez. Másodszor: bebizonyította, hogy a sikerét lehetõvé tévõ rendszernek és az õt fölemelõ politikai szervezetnek (a Kommunista Ifjúsági Szövetségnek) a ballasztjától megszabadulva, ismét a semmibõl elindulva az új rendszer jelképei - a sikeres, dúsgazdag üzletemberek - közé, megint az élre tud kerülni. Harmadszor: bebizonyította, hogy a közélettõl távol álló nagytõkésként, újra csak kívülrõl, be tud törni a politikába, s megszédítve és elszédítve vetélytársait, képes - csellel, furfanggal, okossággal - szert tenni a fõhatalomra, a végrehajtó hatalom feje lesz és a legnagyobb, legbonyolultabb, a legtöbb szenvedélyt kiváltó magyarországi párt elnöke.

De ez nem elég: a többszörös osztályárulás közben hûségét is bizonyítani akarja. A KISZ-ben reformer, következetlen, lojális lázadó: sikerember, de megzabolázhatatlan proligyerek, nem holmi apparatcsik. A rendszerváltás - felõle nézve: a rendszer bukása - után apolitikus újgazdagnak látszik, de közben beházasodik a régi bolsevik fõnemességbe. A tõkés rendszer magyarországi vezetõje lesz, de közben ad rá, hogy baloldaliságát hangsúlyozza, hogy nem felejti el "a pápai gyerek" nyomorát, megalázottságát, zavarát, sértõdöttségét. Balra viszi a szocialista pártot, viszonylagosan "baloldali", "népbarát" választási kampány után szerzi meg újra a miniszterelnöki tisztséget. Be akarja bizonyítani, hogy volt KISZ-funkcionárius létére igaz modern demokrata tud lenni, s evvel azt is, hogy a pártállam volt apparátusa nem áll gazemberekbõl, mai teljesítménye alapján igenis rehabilitálható. Ne horgasszuk le a fejünket, elég a szégyenbõl, elég a bûntudatból - üzeni Gyurcsány körülbelül egymillió embernek.

Szemben vetélytársaival, van annyi történeti-társadalmi intuíciója, hogy megérezze, melyik is voltaképpen a kései modernség igazi arisztokráciája.

Ez - elsõ renden persze a huszadik században, s már nem sokáig! - a baloldali értelmiség.

Arisztokráciát mondok, és nem uralkodó osztályt. A korai kapitalizmusban is a burzsoázia volt az uralkodó osztály, de a szimbolikus szférában sokáig a fõrendeké volt a fõség. A burzsoázia politikai hatalma soha nem volt szilárd a történelemben. Gondoljuk meg: 1944-ben a Chorinokat, báró Kornfeldeket, báró Ullmannokat, a honi kapitalizmus legfontosabb alakjait, látszólag a politikai rendszernek is tartópilléreit, Horthy és Bethlen támogatóit a legsimábban ki lehetett forgatni a vagyonukból és kizsuppolni az országból anélkül, hogy a rendszer megrezdült volna. Próbálták volna meg ugyanezt a hitbizományokkal, a holtkézi vagy káptalani birtokokkal.

A modern nyugati kapitalizmusban a szimbolikus szféra majdnem annyira fontos, mint a közjogi-politikai és a gazdasági hatalom vagy befolyás, hiszen a kapitalizmust (a minden osztálytársadalomra jellemzõ intézményes kényszernek a piaci szabadság miatti csökkenése folytán) elsõsorban a tág értelemben vett kultúra tartja össze mint "társadalmat". Amint ezt a konzervatívok is elismerik, a kapitalizmus kultúrája mindig "az ellenfél kultúrája" (adversary culture: Lionel Trilling, Daniel Bell fogalma), lényege szerint szocialista - csak 1989 után lett mindenütt túlnyomórészt rendszerhû (liberális), ezért lassan el is veszti a jelentõségét. Az ellenfél kultúrája nélkülözhetetlen volt a tõkés rendszerben, kiirtása - mint a fasiszta, náci és a rokon "szellemiségû", tekintélyelvû rendszerekben - katasztrófához vezetett, nem utolsósorban a rendszer számára.

Mivel a volt szovjet tömb országaiban az arisztokrácia befolyását (már ahol volt) szétzúzták, az antikapitalista ellenkultúra nem nagyon alakulhatott ki (természetesen), a baloldali értelmiség habitusa és pozíciója kétértelmûbb és bizonytalanabb volt, establishment- és rendszerellenes mivolta 1989 után rendszertámogató, "államfönntartó", staastragend vonásokkal dúsult föl. Így lehet a nálunk - pontatlanul - liberálisnak nevezett értelmiség egyszerre a többség által (tegyük hozzá, tévesen) "deviáns"-nak tartott ilyen-olyan kisebbségek támogatója, védelmezõje és az "improduktív" csoportok, enklávék, szubkultúrák kirekesztését okozó kései kapitalizmus híve. Egyszerre.

Az ancien régime, a "bolsevista" ci-devant nómenklatúra szociokulturális stigmáitól megszabadult Gyurcsány, elsõként az "utódpárt" vezetõi közül, megszerezte "az ellenfél kultúrájának", az újbaloldaliból és ellenzéki ellenállóból, az ancien régime hipermodernista, majd posztmodernista ellenzékébõl nagyrészt polgári liberálissá vált értelmiségnek a bizalmát. Ez elképesztõ fegyvertény - hiszen közben ennek az értelmiségnek "az adekvát osztálypártja", az SZDSZ ugyanezt a támogatást elvesztette, illetve csak mint Gyurcsány "másik pártja" tartotta meg (annyira, amennyire). A korábbi kormányoknak lehetett hatalmuk, de - mivel a kapitalista társadalmak összetartó ereje a "kék vér" és az államegyház tekintélye nélkül csak a kultúra lehet - nem volt legitimációs erejük és fényük. (Ez nem tévesztendõ össze a népszerûséggel: a legitimációs erõ több és kevesebb ennél.)

Ámde hiába rendszertámogató újabban a kelet-közép-európai, exbaloldali értelmiség (ez regionális sajátosság, legalábbis ebben a hihetetlen mértékben), a múltja és a habitusa establishment- és rendszerellenes, tekintélyellenes, államellenes. (Ezért vált ez a habitus e tartalmak összelappadásával együtt rémületesen üressé.) Ezért kell a mai magyarországi tõkés rendszer legfõbb vezetõjének hét szocialista, ebbõl öt engesztelhetetlen marxista arcképét kifüggesztenie a dolgozószobájában, hiszen "az ellenfél kultúrája" által kisugárzott legitimációs erõt, fényt, ragyogást, "aurát" nem nélkülözheti - miközben tudnia kell (bár soha ne becsüljük alá Gyurcsány bámulatos öncsalási képességeit), hogy a hét szocialista, az öt marxista gyûlölné, mai követõik pedig gyûlölik is azt a rendszert, amelyet irányít s amelynek õ a legfõbb reprezentánsa.

Így aztán Gyurcsány bukásával - hiszen Gyurcsány az õszödi beszéd kiszivárogtatása és a 2006. õszi tüntetések brutális szétverése óta már bukott ember - az ún. balliberális értelmiség is megbukott, mert a rendszertámogató valóság és a zendülõ, antiautoritárius (ideológiai) gesztusrendszer párhuzamos fönntartása nem volt többé lehetséges. Ez az értelmiség most pártjára kelt a mindenkori hatalom mindenkori fõ eszközeinek - a megtévesztésnek és az erõszaknak -, ezért a történelem fölöttivé stilizált "ellenzéki" imázs (legalábbis Magyarországon) egyszer s mindenkorra szertefoszlott.

A Gyurcsány üstökösszerû fölemelkedésével és hullócsillagszerû zuhanásával kapcsolatos népi mítoszok középponti eleme "a hazugság". Ennek a merituma bizonytalan. Az tény, hogy a politikájában beállott változást eltitkolta a választók (sõt: a saját pártja) elõl (s ennyiben aktívan és tudatosan megtévesztette õket), de hogy ezt sokkal elõre kitervelte volna, abban kételkedem. Sokkal valószínûbb, hogy ez az egyszerre gõgös és hiú (ez a két tulajdonság általában ellentétes) pávakakas egyszerûen kénytelen volt megváltoztatni a politikáját, de mivel azt nem bírná elismerni, hogy olyasmit tett, ami ellenkezik a szabad akaratával, hogy valaki vagy valami rákényszerítette valamire, inkább azt hazudja, hogy mindig is ezt akarta, tehát azt hazudja, hogy hazudott.

Márpedig - akár "tudta" elõre, akár nem - politikája megváltoztatására, a pénzügyi ortodoxia dogmáihoz való visszakanyarodásra, a dolgozók (ide tartoznak a volt és a jövendõ dolgozók, a nyugdíjasok és a diákok is) életszínvonala elleni támadásra, a szociális ellátórendszerek és a honpolgárok önfönntartását és kommunikációját (vasút, posta, energia, egészségügy, szociális intézmények, iskolák) biztosító állami intézmények szétbontására kényszerítette a Gyurcsány-kormányt a nemzetközi tõke intézményrendszere - nyílt és nyilvános nyomásgyakorlással - teljes összhangban a nemzeti tõke érdekképviseleteivel. Utódait épp így fogja majd kényszeríteni - csak ezeket az utódokat már nem fogják nyomasztani az elviselhetetlen politikai válság tehertételei.

Mindennek láthatólag semmi köze Gyurcsány személyes preferenciáihoz; Gyurcsány számára - igazi modern polgári politikus módjára - a szimbolikus szféra a fontos (ennek a mély megértése tette lehetõvé elsõ, ma már persze feledett sikereit, diadalait), és pont ebben a szférában érte a tragikus fordulat. Az a fordulat ugyanis, amely nem annak köszönhetõ, hogy hatalomra kerülve megszegte választási ígéreteit - ez sajnos banális és mindennapos mindenütt, habár vannak ritka kivételek, igaz, Magyarországon ilyen kivételek még soha nem voltak -, hanem annak, hogy beismerte: hazudott. Az ebben a beismerésben (vagy mérhetetlen retorikai túlzásban, amelynek a valószínû oka a személyes autonómia illúziójának a megõrzési szándéka, a valóság elhessegetése) rejlõ hübrisz, a magát a többieknél többre tartó ember gõgje váltotta ki az eget rengetõ fölháborodást és a súlyos összecsapásokba torkolló zavargásokat. A hazugokat, akik azt hazudják, hogy nem hazudtak, nem bünteti a közvélemény, hiszen ez triviális, mindenki ezt teszi szüntelen - ám azt, hogy valaki azt állítja (vagy azt hazudja), hogy hazudott, már nem bocsátja meg.

Ebben van méltányolható elem. Az, aki azt mondja, hogy hazudott és mégis azt várja el, hogy úgy bánjanak vele, mintha õszinte lett volna, az nem veti alá magát - még képmutató módon se - az ún. erkölcsi világrendnek, amellyel mindenki kiegyezik, tehát azt sugallja (vö. minden nagy dráma összes bukásra ítélt tragikus hõsével), hogy neki szabad, ami másnak nem, hogy neki meg kell bocsátani azt, amit másnak nem, sõt. Õt meg kell dicsérni azért, amiért másokat elmarasztalnak (ez utóbbi szolgálatot a "balliberális" értelmiség - õszinte vonzalomból, nem hatalmi vagy anyagi érdekbõl, mint a Magyar Nemzet értetlen publicistái állítják olykor - megtette). Ezt az egyenlõk demokráciája nem fogadhatja el.

A képmutató ("én álszent olvasóm {[}hypocrite lecteur{]}, képmásom, bús fivérem" - írta Baudelaire) olyan, mint mindenki. Én soha nem hazudtam - mondja Orbán Viktor, akár minden átlagember. Ez ismerõs. Mindenki ezt mondja, tehát az összes hazug is. Talán nem tudunk fölnõni az ún. erkölcsi világrendhez, de elismerjük. Mint mindenki. Ha meg hát - esendõ emberek lévén - vétkezünk, akkor majd meggyónjuk (titokban!), oszt' jó napot.

Nem a hazugság ellen tiltakoznak az emberek - mindenki folyton hazudik -, hanem a hübrisz ellen. Ez még akkor is bántaná a közvéleményt, ha a vétkét pimaszul az arcukba vágó vezetõ politikája nem volna ellentétes a nép érdekeivel, eszméivel és érzékenységével. De hát az.

Gyurcsány Ferenc - kétségkívül a legérdekesebb vezetõ magyar politikus az utóbbi fél évszázadban, aki még ma is, rettenetes bûnei ellenére, többet ér, mint politikus ellenfelei együttvéve - rövid tündöklése és hosszú bukása vezetett oda, hogy a miniszterelnök ma már nem az ország vezetõje, hanem bûnbak.

Míg alapjában már megunt riválisa, Orbán - nem saját magának, hanem Gyurcsánynak köszönhetõen - fürdik a nép szeretetében, ostobácska könyve meg a bestseller-listák élén szerepel, Gyurcsány Ferenc, az MSZP elnöke, a kormány vezetõje a közvélemény többségének szemében minden rossz kútfeje. A többség úgy érzi, hogy avégett, hogy bûneinktõl - önzés, igazságtalanság, egyenlõtlenség, hamisság - megszabaduljunk, Gyurcsányt el kell pusztítani. Ezt kevesen gondolják szó szerint, bár nem is tudom. Ilyen gyûlölet soha nem volt még politikai vezetõ ellen, pláne ilyen hosszan - nincs nyoma, hogy Szálasit vagy Rákosit ennyire és ennyien gyûlölték volna, pedig hát Gyurcsány nem diktátor és nem tömeggyilkos, hanem gyönge kezû, következetlen és balszerencsés, ám alapvetõen liberális politikus.

Különösnek tetszhet, pedig logikus, hogy éppen kiátkozottságából merít most erõt. Gyurcsány - minden elképesztõ mutatványa és hihetetlen személyes teljesítménye ellenére - bizonytalan ember, aki a bámulatos önhittség és a gyötrõ önbizalomhiány végletei között hányódik, innen (is) az emésztõ szeretetvágy (ebben Bill Clintonra, egy másik "sokra vittem" szegény fiúra hasonlít föltûnõen), az elapadhatatlan szükséglet a dicséretre, elismerésre, helyeslésre. (Ez nincs meg Orbánban, ezért is érzi mindenki, még azok is, akik kedvelik vagy tisztelik, hogy Orbán hideg ember. Mindegy neki, mit gondolnak róla. Oderint, dum metuant, gyûlölhetnek, csak féljenek.) Gyurcsánynál ennek az elismerésnek a démoni visszája a csaknem össznépi gyûlölet, amelyet magára vont.

Ez az õ nagy - és a legutolsó - esélye.

Ugyanis a politikája (de voltaképpen a hübrisze) elleni tömeges tiltakozást a kezébe vette a posztfasiszta szélsõjobboldal, amelyet Orbán Viktor már nem szelídíthet meg és törhet össze olyan könnyen, ahogyan tönkretette a kisgazdákat, a MIÉP-et (de a régi MDF-et és a régi, a voltaképpeni KDNP-t is), már csak élettani okokból sem: a mostani szélsõjobboldal irányítói nem vénülõ cinikusok, hanem fanatikus, könyörtelen és tudatlan fiatalok.

A posztfasiszta, kriptohungarista stb. szélsõjobboldal önmagában is épp elég undorító, de ez nem minden. Amit a tesztoszterontól és adrenalintól begõzölt (stilizált) keretlegények és pártszolgálatosok mûvelnek, föltár valamit, ami csakugyan ijesztõ.

Nem szívesen rémítgetem az olvasót, s adja Isten, hogy tévedjek, de az a benyomás keletkezhetik, hogy hiába erõszakoskodott, ölt és cenzúrázott az 1989 elõtti, ún. "kommunista" rendszer, hiába teremtett egyéni szabadságjogokat, pluralizmust, világi államot és "nyitottságot" a rendszerváltás, a fölszín alól változatlanul bukkannak föl a Horthy-korszak - a maga idejében, ne feledjük, fölöttébb népszerûtlen Horthy-rendszer - "uralkodó eszméi" (összefoglalásuk megtalálható a néhai dr. Juhász Gyula akadémikus sajnálatosan elfeledett remekmûvében), mintha ez volna Magyarország "természetes" világnézete. Sovinizmus, irredentizmus, antiszemitizmus, idegengyûlölet, nõgyûlölet, tekintélyelvûség, klerikalizmus, paranoid "történeti" legendák, politikai passzivitás, szolgalelkûség - párosulva a finomabb lelkeket sikolyra késztetõ rossz ízléssel, a Gyóni Gézákkal, Pekár Gyulákkal, Mécs Lászlókkal, Stróbl Alajosokkal, Wass Albertekkel, svábhegyi székely himnuszokkal, pruszlikokkal, vitézekkel, leventékkel, álmáltai állovagokkal, címzetes kanonokokkal, nemesi bálokkal és zászlóanyákkal. Igazolva érezhetik magukat a régi sztálinisták.

1988-ban, a nagy tüntetések idején állított meg az utcán egy galambõsz régi elvtárs, aki azt mondta nekem: "fiatalember, maguk azt hiszik, mint mi is 1945-ben, hogy itt demokrácia lesz; hát egy nagy frászt lesz; vagy maguk is bevezetik a diktatúrát, vagy jön a fasizmus". Ezek a régi elvtársak most persze triumfálnak, aminél keserûbb élményem aligha lehet.

Ha egyszer már Gyurcsány Ferencnek az nem sikerült, hogy õ legyen az összmagyarság imádott Fletója, ha már soha többé ebben az életben nem sétálhat az utcán testõrök nélkül, ha ad valamit a testi épségére, akkor még mindig lehet az antifasiszta kisebbségnek, a "progresszió" kicsiny, modernista elitcsapatának a mártíromságra fölkészült vezére - itt a Gyurcsánnyal együtt megbukott szociálliberális értelmiség is új föladatra, új küldetésre lelhet, s még a látszatokat is megmentheti - , és a politikai polarizáció beteges módszertanát követve legalább a nemes ügy nemesen vesztes hõsének a szerepében vonulhat be a történelemkönyvekbe.

Nagyon sajnálom, de már elõre meg kell vonnom tõle ezt a glóriát. Hiszen éppen õ volt az, aki a baloldaliságot kisajátítva a neoliberális-neokonzervatív offenzívával szembeni ellenállás dicsõségét átengedte a szélsõjobboldalnak. Az, hogy ma Magyarországon a "baloldali" azt jelenti, hogy "kétes hírû, Amerika-barát milliárdos", nem kizárólag a gátlástalan és lelkiismeretlen jobboldali propagandának köszönhetõ, bár ebbõl aztán igazán nincs hiány. Az, hogy ma - az önsorsrontó szociálliberális sajtónak is köszönhetõen - Orbán Viktor tûnhet föl holmi "baloldali" törekvések autentikus, hiteles képviselõjének (avval talán, hogy meghirdette a milliomosok osztályharcát a milliárdosok ellen?), bizony mindenekelõtt a Magyar Szocialista Párt vezérkarának (amelyet Gyurcsánynak, a várakozások ellenére, egyáltalán nem sikerült átalakítania) köszönhetõ, amely Gyurcsány I és Gyurcsány II - egymással szögesen, sarkosan ellenkezõ - politikáját ugyanavval a lelkesedéssel követte, ma pedig már (félelmében) egyre gyakrabban kifelé kacsingat.

Az, hogy a fordista kapitalizmus ("jóléti állam", "a bõség társadalma", "fogyasztói társadalom", "ipari társadalom", "újraelosztó etatizmus", "a kereslet serkentése", "hosszú távon mind meghalunk", "kurtább munkanap/munkahét", "magasabb fizetés", "ingyenes közszolgáltatások", "beleszólási jog a munkahelyeken", "szociális bérlakás") és a posztfordista kapitalizmus ("kínálati oldal", "monetarizmus", "neokonzervatív {[}ellen{]}forradalom", "immateriális munka", "tudásalapú társadalom", "információs korszak", "államtalanítás", "globalizáció", outsourcing, downsizing, "ingatlantulajdon, családi ház elterjesztése jelzálogkölcsönnel", "tömegközlekedés helyett személygépkocsi") pusztán történeti szekvenciája (idõbeli egymásra következése) mint a Szocializmus és a Kapitalizmus ellentéte tûnik föl a "tucatliberális" publicisztikában - és az ezt szolgaian követõ jobboldali-szélsõjobboldali közírászatban -, semmit nem változtat azon, hogy erõsödik a munka tõkének való formális alávetése, hogy a profit növelésének fõ módja továbbra is egyrészt a technika fejlesztése révén a munkaintenzitás fokozása, másrészt az egy fõre esõ munkaidõ növelése. Egyre kevesebb ember dolgozik egyre többet. Az embert nyomorító munkából való kirekesztettséget pedig többé nem enyhítik állami beavatkozással, hanem büntetik, mint a dologházak régi szép korában. Azon itt senki se akar változtatni, hogy a harmóniára és stabilitásra törekvõ régi kapitalizmustól haladunk a teljesen destruktív, öngyilkos kapitalizmus felé.

A szociáldemokrácia a fordista korszak régimódi kapitalizmusának a humanizálását akarta. Ezt már Marx látta másfél évszázaddal ezelõtt:

"A szociáldemokrácia sajátságos jellege abban foglalható össze, hogy demokratikus-republikánus intézményeket követel eszközként, nem ahhoz, hogy a két végletet, a tõkét és a bérmunkát megszüntesse, hanem ahhoz, hogy ellentétüket letompítsa és összhanggá változtassa. Bármily különbözõ rendszabályokat javasolnak is e cél elérésére, bármennyire fölcicomázza is magát ez a cél többé-kevésbé forradalmi képzetekkel, a tartalom ugyanaz marad. Ez a tartalom pedig a társadalom megváltoztatása demokratikus úton, de a kispolgáriasság határain belül való megváltoztatása. Csak nem kell korlátolt módon azt képzelni, hogy a kispolgárság elvileg önzõ osztályérdeket akar keresztülvinni. Ellenkezõleg, azt hiszi, hogy fölszabadulásának különös föltételei azok az általános föltételek, amelyek egyedül teszik lehetõvé a modern társadalom megmentését és az osztályharc elkerülését." (MEM, 8, 1962, 131.)

Ez a hagyományos szociáldemokrácia - egyáltalán nem gonoszságból vagy elvei szubjektíve átérzett föladása miatt - már 1914 augusztusától nyíltan (és jóval elõbb burkoltan és ténylegesen) az "osztályárulás" útjára lépett. (Amint Karl Korsch kifejtette: Rosa Luxemburg naiv volt, és Eduard Bernstein írta le helyesen és pontosan azt, ami a szociáldemokrácia valójában, és nem azt, aminek a szociáldemokráciának lennie kellene; ezt, nota bene, Lenin és Kautsky késõbbi konfliktusáról is elmondhatjuk.) Ezen az úton követték a "kommunista" pártok, és most azok a szervezetek is, amelyek romjaikon létrejöttek - mint pl. a Rifondazione Comunista vagy a két indiai KP -, mondhatni elkerülhetetlenül. Elkerülhetetlenül, mert a különféle neveken (szocialista, kommunista, "munkás" stb.) mûködõ szociáldemokrata pártok a fordista nagyipar és jóléti állam eszközei voltak. Ez ellen (a "jóléti" kapitalizmus ellen) csak az új baloldal harcolt, különösen tudatosabb mozgalmai (a szituacionisták vagy az Automia Operaia).

Ámde miután az intelligens tõke fölszámolta a hagyományos nagyipart, a jóléti államot s evvel együtt (pontosabban: ennek elõföltételeként) a szakszervezeteket, s így szétzúzta az SZDP-k és KP-k bázisát, a hagyományos szociáldemokrácia létjogosultsága megszûnt. Ez igaz, bár én nem nézem le azt a tiszteletet parancsoló utóvédharcot, amelyet a németországi "Die Linke." folytat a fordista jóléti állam vívmányainak megõrzéséért - emellett persze újabb és korszerûbb céljai is vannak, de nem velük aratja a sikereit.

Blair, Brown, Giddens, Kwa\&\#339;niewski vagy Gyurcsány azt jól értette meg, hogy a hagyományos szociáldemokráciának (és bolsevizmusnak) a fordista világkorszak elmúltával végérvényesen befellegzett: de erre lényegében teljes kapitulációval válaszolt valahány. Lényegében ma abban különböznek "a polgári baloldal" volt szocialista pártjai, hogy melyikük mennyire hajlandó a jóléti állam maradékai tekintetében kompromisszumért harcolni a nemzetközi-transznacionális-multinacionális tõkével. Ha inkább: ezt nevezik "haladónak" ma.

Egyébként egyáltalán nem kizárt, hogy a neokonzervatív, "globalista" hullám elapad a válságjelenségek hatására - a boom and bust analógiájára van némi ritmikussága az államtalanító és az államosító korszakoknak -, mert a jelenlegi ortodox egyensúlyi politika köztudomásúlag elborzasztó és elviselhetetlen szociális, környezeti, kulturális és politikai következményekhez vezet. A parányit egyenlõbb, igazságosabb és biztonságosabb társadalomra törekvõ "haladó" politika se szocialista, még csak nem is szociáldemokrata (hiszen klasszikus szociáldemokrácia nem létezhetik a munkásosztály kapitalizmuson belüli ellenhatalma nélkül), de megelõzheti (vagy enyhítheti) a civilizációs káoszt, amelynek Magyarországon félreismerhetetlen jele mind a szélsõjobboldal szimbolikus dominanciája, mind pedig - s ez utóbbi már nem csak hunniai jelenség - az elnöki és/vagy plebeszcitárius "demokrácia" felé hanyatlása (vö. T. G. M.: "Kelet-Európa új válsága", Népszabadság, 2007. július 25.).

Gyurcsány Ferencnek - pl. "a száz lépés" programjában - módja nyílott volna arra, hogy ennek a viszonylag "haladó" programnak érvényt szerezzen, persze így szembe kellett volna szállnia az Európai Unióval, a hitelminõsítõ intézetekkel, a közgazdászszakmával, a hazai "munkaadói" érdekképviseletekkel, s ha õszintén beszél, elveszíthette volna a választásokat. (Ha lett volna türelme - tehetsége lett volna bõven! - és elegendõ befolyása, ellenzékben a maga képére formálhatta volna a pártját és fölkészülhetett volna tartósabb gyõzelmekre. A vereség nem mindig ártalmas a politikában.)

Mindez külön-külön, de együttesen se lett volna akkora baj, mint a szociális ügy elválasztása a történelmi "baloldal" maradékától és kiszolgáltatása a szélsõjobboldalnak, amellyel azért nem száll szembe - többek között - a közvéleménynek a jelenlegi koalíciós többséget alig egy éve hatalomra juttató része, mert a társadalmi igazságosság elve és a társadalmi igazságérzet (vagy az, amit Bibó "szociális érzéknek" nevezett valaha) nem áll a kormánytábor mellett, amelyet az antifasizmussal azonosítanak.

Mármost az az antifasizmus, amely egylényegû a fokozott kizsákmányolással és a törvénytelen rendõri erõszakkal - finoman szólva -, nem lehet sikeres. Ha ez így megy tovább, sokan azt fogják érezni - habár persze csalatkozni fognak -, hogy az árpádsávos zászló a szociális méltányosság és az egyenlõség lobogója. Én nem akarom ebbõl levonni a kínálkozó politikai következtetéseket. Ezeket azoknak kell levonniuk, akiknek hatalmuk van.

Kár Gyurcsányért. De még nagyobb kár Magyarországért.

\end{document}

