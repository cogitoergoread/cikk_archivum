% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Az antináci tüntetés utóélete  }
\date{2012, december 10 \thanks{HVG 2012. december 10., hétfõ, 07:15} }
\maketitle


A jobboldal végre \textqq{elhatárolódott} a fasiszta vagy fasisztoid politikától, ám két nappal késõbb minden folytatódott éppen úgy, mint a tüntetés elõtti napokban és években. Az elsõ lövést azonban a balközép sajtó adta le, és ennek az ódiumát nem moshatja le magáról.

A 2012. december 2-i antináci tüntetéssel sokak régi kívánsága teljesült: a különféle politikai irányzatok egységesen ítélték el a neonáci/újfasiszta mozgalmak zsidóellenes akcióit, beleértve a parlamenti szélsõjobboldal visszataszító beszédeit és gesztusait. Ez most végre megtörtént. Az LMP és a DK képviselõit nem hívták meg a szónokok közé, de az õ vezetõik is jelen voltak. Ezerszer kérték liberálisok és baloldaliak a konzervatív nemzeti jobboldalt, hogy \textqq{határolódjék el} a fasiszta vagy fasisztoid politiká(k)tól. Ez most végre megtörtént. Rogán Antal, a Fidesz egyik vezetõje beszédet mondott, amelyben éppen ezt tette, méghozzá a lehetõ leghatározottabb, egyértelmû formában.

~~ Már másnap a~Népszava~és a Galamus portál vezetõ publicistái erõteljes kételyeiknek adtak hangot, fölhánytorgatták a Fidesz-KDNP e tárgyban korábban elkövetett hibáit, és hiányosnak tekintették Rogán beszédét, mert nem láttak benne önbírálatot. A Galamus azt is kifogásolta, hogy a tüntetés jellegét meghatározta a fõ szervezõ, a Hit Gyülekezete.

~~ A Hit Gyülekezete -- mint köztudomású -- konzervatív pünkösdi egyház, és hasonlóan az észak-amerikai evangéliumi mozgalmakhoz, teológiai okokból erõteljesen zsidóbarát és Izrael-barát (ezt az álláspontot az angol nyelvterületen \textqq{keresztyén cionistának} nevezik, persze nem abban az értelemben, ahogyan ezt a hazai szélsõjobboldali sajtó érti: azaz nem zsidók által szervezett keresztyén felekezetrõl van itt szó, hanem valóságos keresztyén áramlatról, amelynek az ószövetséghez és népéhez némileg más a viszonya, mint más felekezeteknek, bár nem az egyetlen közöttük ebben).

~~ A Hit Gyülekezete aligha elégíthette ki világi humanisták politikai ízlését, hiszen nem világi, hanem vallásos, és nem humanista, hanem teista. A szemrehányások érthetetlenek.

~~ A Rogán-beszéd alkalmával újból fölharsanó, uniszónó Fidesz-ellenes kórus -- hiszen a harsány bírálat hétfõ után is folytatódott, erõsödött egészen máig -- kellemetlen kérdéseket vet föl.

~~ Mennyire volt jóhiszemû a szociálliberális balközépnek az az óhaja, hogy a konzervatív jobbközép és/vagy nemzeti jobboldal \textqq{határolódjék el} végre az újfasisztáktól, ha a világos elhatárolódó gesztusnak ez a fogadtatása?

~~ Azoknak az embereknek a jobboldalon, akik -- mivel elõre látták, hogy ez fog történni -- óva intették a Fideszt az ilyen állásfoglalásoktól, igazuk lett. A balközép jóhiszemûségét (megtörve a bizonyítékok súlya alatt) nekem is kétségbe kell vonnom.

~~ Mesterházy Attila, a Magyar Szocialista Párt elnöke a vasárnapi ~tüntetésen elmondott beszédében nyilvánosan fölszólította Orbán Viktor miniszterelnököt, hogy a következõ hétfõn déli 1 órakor szólaljon föl az Országgyûlésben, és ítélje el a Jobbik fajgyûlölõ politikáját. Mármost ha az MSZP elnöke csakugyan azt szerette volna, hogy a miniszterelnök beszéljen a megadott idõpontban, az általa kívánt idõben, formában és mondanivalóval, akkor fölhívhatta volna Orbán Viktort a biztonságos vonalán, és teljes diszkréciót ígérve javasolta volna neki ezt. Ismerve a politikai szokásokat és a miniszterelnök habitusát, nem lehetett valószínû, hogy engedelmesen végrehajtja~ az ellenzék ellenséges hangnemben megfogalmazott utasítását. Itt is kételkednünk kell a szónok jóhiszemûségében.

~~ A dolog annál különösebb, mivel nem tagadható, hogy Rogán képviselõ (és belvárosi-lipótvárosi polgármester) szép, bátor és igaz beszédet mondott a Kossuth téren -- ezért a demokratikus közvélemény köszönettel tartozik neki. Sõt: Orbán miniszterelnök is kifogástalanul válaszolt Steiner Pál szocialista képviselõ parlamenti kérdésére ugyanebben az ügyben, ezért neki is köszönet jár.

~~ Az antináci tüntetés \textqq{balliberális} bírálói a Fidesz-KDNP múltbéli mulasztásait és kétértelmûségeit hozzák föl, amikor kritikájuk indolkoltsága mellett próbálnak érveket fölhozni. Senki nem tagadhatja, hogy voltak ilyen mulasztások. De a tüntetés nem a Fidesz-KDNP, hanem a Jobbik nevû szélsõjobboldali párt politikája miatt szervezõdött, a tüntetésben pedig a Fidesz-KDNP egyenjogú partnerként vett részt. Rogán képviselõre volt bízva, hogy beszédét maga is fordulatként értelmezi, vagy teljesen eltekint saját pártja idevágó tevékenységének elemzésétõl. Eltekintett -- és ebbe az adott esetben senki másnak nem lehetett (és nincs) beleszólása. Rogánnak a Fidesz-KDNP nevében, a miniszterelnök explicit helyeslésével, bátorításával elmondott kitûnõ beszéde megmutatta, hogy a jobbikos antiszemitizmus ugyanaz, mint amely a zsidó néppel szemben elkövetett genocídiumhoz vezetett, s evvel egyszer s mindenkorra lehetetlenné tett a Fidesz és a Jobbik közötti mindennemû együttmûködést -- bármi történt is a múltban. (S éppen emiatt a közelmúlt miatt jelentõs a kormányzó konzervatív jobboldal valódinak látszó fordulata.)

~~ A tüntetést követõ hétfõn a~Magyar Nemzet~hallgatott, a szélsõjobboldali, ám kormánytámogatóMagyar Hírlap~pedig -- amely a Jobbikot vetélytársának (nem ellenfelének) tekinti -- lényegében elítélte a bontakozó antifasiszta nemzeti egység kezdeményét.

~~ Keddtõl kezdve minden folytatódott éppen úgy, mint a tüntetés elõtti napokban és években, \textqq{a balliberális oldal} lekicsinyli a Fidesz vasárnapi teljesítményét, \textqq{a nemzeti (polgári) oldal} (a sajtóban, nem az Országházban) pedig a liberálisokkal, a szociáldemokratákkal és a zsidó értelmiségiekkel szemben pontosan olyan célozgatásokat és utalásokat enged meg magának, mint azelõtt. Sõt, a jobboldali újságírás egyik egériája (vagy fúriája) azon töpreng, hogy vajon a Jobbik nem \textqq{a nemzetellenes erõk} (tudjukkik) eszköze-e, amellyel lejáratják a hazát és a nemzeti kormányt, és í. t.

~~~Business as usual.

~~ Az elsõ lövést a balközép sajtó adta le, és ennek az ódiumát nem moshatja le magáról.

~~ Ez a rosszhiszemûségnek -- és a kettõs mérce használatának --~ sajnos nem az elsõ példája.

~~ Vegyük Wass Albert és Nyírõ József rehabilitálásának, kultuszának, tanrendbe illesztésének ismert (és szerintem elítélendõ) esetét. Miért kellett ezt a két embert rehabilitálni? Mivel mindketten emigránsok voltak, a Kádár-rendszer nem rehabilitálhatta õket, mint az összes -- igen, jól tetszett olvasni: az összes -- ~többi szélsõjobboldali, a vészkorszakban súlyosan kompromittált írót.

~~ Nyírõ József nem volt túlságosan okos ember, afféle ösztönös tehetség, akinek a némileg modoros, neoromantikus-regionalista prózája -- amelynek nagyon ártott a Tamási Áronnal való sikertelen vetélkedés -- nem elsõrendû, de nem is rossz irodalom. Politikai eltévelyedése, kitartása a nyilasok mellett szörnyû, de a regényeibõl senki meg nem jósolhatta volna, hogy ez lesz belõle. Ugyanakkor a nagyon is tudatos, nagyon is okos Kodolányi János, aki fanatikus sztálinistából lett fanatikus fasiszta, egyik ideológusa volt a Hitler-barát magyar szélsõjobboldalnak. Mégse tiltakozott tudtommal senki amiatt, hogy fontos fõiskola viseli a nevét, a maga korában befolyásos, mérgezõ vezércikkeire senki sem emlékszik -- tekintettel arra, hogy a Kádár-érában sokat publikáló, sikeres író volt. Tehát a \textqq{balliberális} közírászat számára a Kádár-korban rehabilitált fasiszták, kollaboránsok és \textqq{megtévedtek} szalonképesek, az akkori rehabilitálásból kimaradtak meg nem, mintha a Kádár-kori mûvelõdéspolitika volna még mindig az érvényes mérce. (A rehabilitálás, ugyancsak teljesen elvtelenül, már 1945-ben elkezdõdött és a Rákosi-kurzus idején is tartott -- csak az akkori szociáldemokraták és radikálisok tiltakoztak ellene -- , a következetes nem kommunista antifasisztákat pedig elõbb-utóbb lecsukták, internálták vagy számûzték.)

~~ A ma is köztiszteletben álló -- mert a kádári-aczéli placettel ellátott -- , a harmincas-negyvenes években a szélsõjobboldalra sodródott, majd a szovjet típusú rendszerrel kiegyezõ írók és közéleti figurák viselt dolgait csak Nyerges András fölbecsülhetetlen értékû írásai tartják nyilván; a szerzõ épp ezért karanténba is került, senkinek se nagyon akaródzik emlegetni. A nácik helyett került oda. (Meg kell említenem, hogy a szociáldemokrata Faragó László antifasiszta, vádoló könyvét {[}1946{]} Rákosiék nyomására, az SZDP, Szakasits cinkosságával tiltották be. Teljes egészében a mai napig se merte senki kiadni. A kitelepítése alatt, az ötvenes években írott naplója is kiadatlan\ldots{})

~~ Mindennek fényében a Nyírõ- és Wass Albert-kultusz elleni tiltakozások meglehetõsen opportunisztikusnak tetszenek (bár formailag persze indokoltak), igen aggasztó kultúratörténeti, politikai összefüggéseket (no és történelmi tudatlanságot) sejtetnek.

~~ Az egységes antináci tüntetést követõ, immár össznépinek (összmédiainak) nevezhetõ fanyalgás és rosszindulat politikailag, gyakorlatilag is fölöttébb káros. Ha a balközép sajtónak lett volna esze, akkor elismerte volna Rogán és a Fidesz zsidóságteljesítményét, és akkor kényelmesen számon kérhette volna rajtuk a következetességet, a december 2-án kinyilvánított~ közös elvek betartását, hiánytalan alkalmazását.

~~ Valóban bámulatos, hogy egy napra se lehetett~treuga Dei~(magyarul:~paix des braves), és a jobboldali sajtó -- amely nem témája ennek az írásnak -- is megint csak a maga régi formáját hozza, beleértve a kódolt szalonzsidózást és a többi, untig ismert vacakot.

~~ Mindevvel együtt a Fidesz-KDNP jelentõs fordulatának olyan erõs volt a hatása, hogy a Jobbik egysége fölbomlott: a szélsõjobboldali párt meggyöngült. (Ha nem áll a HÖOK tiltakozásai mögé, elveszett. Remélem, nem fog, mert akkor viszont az egyetem -- és a magyarországi értelmiségi fiatalság -- vész el.) Mindenki tudta és mondta, hogy a Jobbikot csak a Fidesz állíthatja meg, s erre mutatkozott is némi remény. A magyarországi balközép -- és nyomában a rá rosszul reagáló nemzeti konzervatív -- sajtó mindent megtett azért, hogy ezt a reményt meghiúsítsa, annak ellenére, hogy néhány baloldali és liberális politikus (szerencsétlenségünkre nem a többségük) értelmesebbnek bizonyult, mint a mûvelt tollforgatók.

~~ A Fidesz-KDNP pozitív, ígéretes fordulatát még a társadalmi emlékezetbõl is kiirthatják ezek a fejlemények, s így ez a jelentõs fordulat nem gyógyíthatja a konzervatív -- nem fasisztoid -- véleményközösségen belüli, nagyon veszélyes, enyhén paranoid tüneteket. (Például azt a jórészt alaptalan meggyõzõdést, hogy a mérsékelt baloldal mintegy \textqq{összeesküszik} a külfölddel a nemzetet egyedül képviselõ Fidesz-KDNP ellen. Mintha a jobboldal nem próbálná külföldön is terjeszteni és érvényesíteni az álláspontját. Ez mindkét esetben elkerülhetetetlen -- és triviális.)

~~ A két nagy ellenfél, Szekfû Gyula és Bibó István annak idején komoran és egybehangzóan állapította meg, hogy a magyar \textqq{elitekbõl} föltûnõen és végzetesen hiányozni látszik a politikai tehetség. Ez valamiért az istennek se akar megváltozni. Pedig az óra ketyeg, s a legjobb ifjúság egyre nagyobb számban és egyre gyorsabban menekül az elviselhetetlen Magyarországról.

\end{document}

