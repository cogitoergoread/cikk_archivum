% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Az örmény eset  }
\date{2012, szeptember 01 \thanks{HVG 2012. szeptember 01., szombat, 13:49} }
\maketitle


Az egyszerû újságolvasó számára is nyilvánvaló kellett hogy legyen: ha kiadják a nacionalista azeri gyilkost hazájának, amelyben jelentõs erõk -- beleértve Azerbajdzsán állam némely vezetõit -- ünneplik ezt a pasast, aki álmában megölte baltával az egyik felebarátját mindössze azért, mert az illetõ örmény, akkor lehetséges, hogy elnöki kegyelemmel szélnek eresztik. Aki ezt a döntést Pesten meghozta, nincs eszénél. A magyar állam élén a nagyvilág ügyeiben eligazodni képtelen, agresszív és felelõtlen, vénülõ kamaszok állnak.

Kis türelmet kérek az olvasótól, némi kerülõvel fogok elérni a címben jelzett témához, amely végül is csak napi szenzáció, bár lehet, hogy súlyosak lesznek a következményei.

A komplex tömegtársadalmakban -- ahol nem a személyes kapcsolatok uralkodnak, ahol a pénz és az intézményesség közvetíti az emberi viszonyokat -- az esendõ emberekrõl való gondoskodás az állam dolga.

Az állam lehetõvé teszi, hogy ha baj van, egyetlen telefonhívással segítséget kérhessünk a mentõtõl, tûzoltóságtól, rendõrségtõl, amely díjtalanul oltalmaz meg bennünket bûnözéstõl, balesettõl, rosszulléttõl, szerencsétlenségtõl.

Az állam közutakat, vasutakat tart fönn, városi és helységközi tömegközlekedést üzemeltet, hogy eljuthassunk egyik helyrõl a másikra, postát tart üzemben, hogy leveleket írhassunk a távollévõknek, magáncégek közbejöttével ugyan, de tesz róla, hogy telefonálhassunk, internetünk lehessen.

Az állam gondoskodik róla, hogy mérsékelt díjszabás ellenében fûthessünk és világíthassunk, hogy legyen a lakásunkban tiszta víz, hogy elhordják a szemetet.

Az állam gondoskodik azokról, akik nem gondoskodhatnak saját magukról: nyugdíjat folyósít, segélyt oszt, segít a munkanélkülieknek az elhelyezkedésben. Oktatja a gyerekeket (díjtalanul), gyógyítja a betegeket, segít rehabilitálni a megtévedteket; tiltja, korlátozza az egészségre és közerkölcsre ártalmas gyakorlatokat (dohányzás, kábítószer, alkoholizmus, prostitúció, szerencsejáték). Fegyveres testületeivel védi az ország területét, konzuli szolgálatával segíti a külföldön tartózkodó honpolgárokat.

Az állam versenyhivatala és kereskedelmi, pénzügyi fölügyelete, árhivatala védi a gazdaságban a gyöngébbeket, nehogy visszaélés áldozataivá váljanak.

Az állam éjjelente kivilágítja az utcákat, kijavítja a járdákat, nehogy akár a kapatos polgártársaink megbotoljanak és megüssék magukat.

Az állam védi a környezetet, parkokat ültet, hogy jobb legyen a levegõ. Kulturális intézményeket és kögyûjteményeket tart fönn, nehogy megbutuljunk, nehogy elvesszen kollektív emlékezetünk.

Az állam szerzõdéses viszonyra lép érdekképviseletekkel, a civil társadalom szervezeteivel, nonprofit szervezetekkel, alapítványokkal, egyházakkal, mert elismeri, hogy gondoskodó funkcióját nem teljesítheti pusztán a közigazgatási-hivatali eljárás alá-fölérendeltségi viszonyainak és jogi szabályozottságának a keretében. A gondoskodásra szorulóknak is van szavuk -- más szóval: vannak jogaik.

Az állam (önmagának az ellenõrzése céljából) maga segít fönntartani a politikai ellenzéket és a kritikai nyilvánosságot (médiaszabadság, panasztételi jog, pörindítási jog közügyekben), és aláveti magát a jognak (ezért nincs a törvényhozás és az igazságszolgáltatás a végrehajtó hatalom -- a kormány -- alá rendelve).

Természetesen az államnak ez a képe hiányos: számos követelmény csak fölöttébb tökéletlenül teljesül. Ennek ellenére nagyjából mindannyian elismerjük, hogy a nagy terjedelmû területi államokban, a munkamegosztás és a termelés regionális aránytalanságai miatt az ún. öngondoskodás illuzórikus -- hogy a társadalmi egyenlõtlenségrõl, a szegénységrõl itt ne is tegyünk említést -- , ezért a humanista, gondoskodó államra múlhatatlanul szükség van, akkor is, ha sokakat aggaszt az élet minden területére befolyást gyakorló állam óriási hatalma.

Ez a csakugyan megdöbbentõen nagy hatalom maga is humanizálásra szorul. Akármilyen is legyen a politikai fölfogásunk, elismerjük azt is -- a legelvetemültebb szadisták kivételével -- , hogy a közigazgatásnak, különösen az irányításnak nemeslelkûnek és belátónak kell lennie. Szükséges, hogy a közigazgatás (különös tekintettel a magasrangú hivatalnokokra) a társadalom- és jogtudomány széleskörû, alapos ismeretére támaszkodjék -- a társadalom- és bölcsészettudományok függetlensége és bõkezû finanszírozása ezért is nélkülözhetetlen -- , mert az élet pusztán intuitív-empirikus (\textqq{gyakorlati}) megközelítése a modern társadalom hihetetlen bonyolultsága miatt reménytelen illúzió. A reformkor óta -- megszakításokkal: a sajnos túlságosan elhúzódó diktatúrás epizódok és háborúk okozta összeomlásokkal \textqq{tarkítva} -- a jogtudó és közéleti, humanista elitek arra törekedtek, hogy csökkentsék a kegyetlenséget, hogy kiiktassák a megtorlásra és büntetésre, fegyelmezésre, represszióra, konformizmusra támaszkodó eljárásokat, rutinokat és mentalitásokat.

Széchenyi, Wesselényi, Bölöni Farkas Sándor korában nagyjaink a börtönügy reformját tanulmányozták Napnyugaton. A testi fenyítés és mindenfajta, államilag szentesített megaláztatás, a halálbüntetés eltörlése együtt járt a társadalmi patológiákat okozó viszonyok megreformálására irányuló törekvésekkel -- a földbirtokreformtól a nõoktatásig, az óvodától a tudományos ismeretterjesztésig, az ingyenes népoktatástól az általános, egyenlõ és titkos szavazati jogig, a származási kiváltságok eltörléséig -- , igaz, nagyon viszonylagos sikerrel. A kudarcok és visszaesések ellenére a kényszer megszelídítése, a hierarchia helyett az egyenlõség, a parancs helyett a megegyezés, a bántalmazás helyett a gyógyítás, a tekintélytisztelet helyett az egyenlõ méltóság kivívásának szándéka így vagy úgy, de ott szerepelt az ország -- és az emberiség -- legjobbjainak alapvetõ szándékai között.

Ebben az elkerülhetetlen és szép küzdelemben ismételten fölmerült a végrehajtó hatalmat és a közigazgatást irányító, nagy hatalmú személyek és csoportok emberi (morális és intellektuális) minõségének a kényes kérdése. Nem hinném, hogy az állam humánus (gondoskodó, oltalmazó) funkcióinak visszanyesése -- pl. az ingyenes, mindenkinek egyformán járó egészség- és oktatásügy megszüntetése, a közszolgáltatások értékcsökkenése, a szociális és egyéb segélyek elleni eredményes, antihumanista és antiegalitárius (nagyon sikeres) támadások -- a végrehajtó hatalom és a közigazgatás vezetõinek az erkölcstelensége és hiányos tudása miatt következett be, az okok itt mélyebbek, általánosabbak és személytelenebbek. Ugyanakkor látható volt az is, hogy az antihumanista fordulat az államéletben megtalálta a maga képmutató vagy brutális képviselõit, akiket aligha illet meg a választott vezetõknek amúgy valamennyire kijáró tisztelet (amely nem a személynek, hanem az \textqq{officium}-nak, esetünkben a nép képviseletének szól).

Az azeri gyilkos szabadon engedése és az örmény---magyar diplomáciai kapcsolatok megszakítása riasztó fényt vet a magyar állam egyik fõ problémájára.

Arra ugyanis, hogy az álmélkodásra méltóan gigászi hatalmú állam élén felelõtlen és tudatlan emberek állnak.

Félreértés ne essék: én nem csodálom az örmény nacionalistákat azért, mert mindenáron börtönben akarnak tartani egy elítéltet, a bosszú és a megtorlás eszméje távol áll attól a gondolatkörtõl, amelyet szeretni tudok. Arról se fogok itt moralizálni, hogy Magyarország kormánya olyan diktátorokkal tart fönn intim kapcsolatokat, mint Ilham Alijev, Azerbajdzsán ura -- ezt más ún. demokráciák is megtették és megteszik, élükön az Egyesült Államokkal, Nagy-Britanniával és Franciaországgal. (És valamennyien rosszul teszik.)

Ugyanakkor az egyszerû újságolvasó számára is nyilvánvaló kellett hogy legyen: ha kiadják a nacionalista azeri gyilkost hazájának, amelyben jelentõs erõk -- beleértve Azerbajdzsán állam némely vezetõit -- ünneplik ezt a pasast, aki álmában megölte baltával az egyik felebarátját mindössze azért, mert az illetõ örmény, akkor lehetséges, hogy elnöki kegyelemmel szélnek eresztik. Aki ezt a döntést Pesten meghozta, nincs eszénél.

Az a tény, hogy a magyar állam élén a nagyvilág ügyeiben eligazodni képtelen, agresszív és felelõtlen, vénülõ kamaszok állnak -- emlékezzünk a saját megyéjében is rosszul tájékozódó debreceni és hódmezõvásárhelyi polgármester világpolitikai matinéföllépéseire -- , egyszerûen rémületes. (Bevallom, engem az is megriasztott, amikor a volt miniszterelnök, Gyurcsány blogot indított a rá jellemzõ óvatlansággal, s kiderült, mit tud a világról. Semmit.)

A magyar állam vezetõ személyzete -- s az ellenzéket, beleértve sajnos az ellenzéki sajtó nagy részét, sem véve ki -- egyáltalán nem látszik érdeklõdést mutatni a külvilág, így a külföld iránt, ez kiviláglik szószólóinak az ilyesmit érintõ fölületes, tudatlan, bizarr utalásaiból, történelmi érzéketlenségébõl. Az is jellemzõ, hogy a legközhelyesebb nyugati \textqq{elemzésekbõl} indulnak ki akár közvetlen szomszédaink megítélésekor. Magyarországon történelmi monográfiákat lehet írni (és publikálni!) erdélyi kérdésekrõl román nyelvtudás nélkül. Magyarország majd fél évszázadot töltött el a szovjet érdekszférában, mégis: ellentmondás, vita nélkül lehet bármilyen légbõl kapott ostobaságot és kitalációt világgá kiáltani a Szovjetunióról és a szovjet rendszerrõl, az orosz kultúráról. Magyarország négyszáz évet töltött el a Habsburg-birodalomban, de az osztrák-cseh történelem épp oly ismeretlen itt, mint a kaukázusi.

Megint csak a félreértések elkerülése végett: én nem tekintem a világban való helyes tájékozódás ismérvének a nagyhatalmakkal szembeni szolgalelkûséget, és éppen ezen a helyen magyaráztam el, miért tartom demokratikus értéknek a nemzeti függetlenséget, a nemzeti önrendelkezést.

Egyszerûen csak azt látom, hogy államunk lelkiismeretlen vezetõi minden érdemlegesebb ok nélkül veszélyeztetik Magyarország presztízsét és érdekeit. Hozzáértés nélkül, magánügyükként kezelik a külkapcsolatokat, mint az apró reneszánsz fejedelemségek uralkodói -- tönkre is mentek ebbe -- , holott az állam, amelyet irányítanak, nem az övék, mi több: erre az államra szükségük lenne az állam polgárainak. Minden tisztességes hivatalnok (s a legtöbb hivatalnok persze alkatilag konzervatív, ha nézeteiben olyik talán nem annyira) megmondhatja, hogy az állam ide-oda rángatása dilettáns politikai ötletek alapján nem helyi, hanem rendszerszerû károkat okoz, mert az állam intézményei összefüggenek egymással. Válság idején pedig ez katasztrofális.

Föltûnõ, hogy a nemzeti retorikával kakaskodó magyarországi államvezetés mennyire nem érti a nacionalizmust. Ki gondolhatta azt, hogy a sovén okokból orgyilkosságra vetemedõ azeri katonatiszt sovén okokból történt szabadon engedése nem váltja ki az Azerbajdzsánnal nemrég még háborút vívott, nacionalista lázban égõ, sokat szenvedett Örményország hangos fölháborodását? Ki gondolhatta azt, hogy az amúgy is bajkeverõ hírében álló magyar kormány ezt megúszhatja?

S gondoljunk bele: ezek az emberek irányítják a kórházainkat, az energiaellátásunkat, az úthálózatunkat, a hulladéktemetõinket, az atomerõmûvünket, a múzeumainkat, az operánkat, a hadseregünket. Örülhetünk, hogy -- hála néhány becsületes tisztviselõnek -- még állnak a hidak, söprik az utcát, kiviszi a postás a nyugdíjat. Annyit, amennyit.

Addig, ameddig.

S végül meggondolandó: milyen rendszer az, amely így válogatja ki a vezetõit? Milyen társadalom az, amely hagyja magát így vezetni?

Mi lesz itt, ha jön az árvíz vagy a földrengés?

Mert azt, hogy mi történik, ha menetelnek a terrorista hajlamú náci rohamosztagok, már tudjuk.

\end{document}

