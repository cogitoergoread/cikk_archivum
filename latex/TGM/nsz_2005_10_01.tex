% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Lassú válasz Kis Jánosnak }
\date{2005, október 1 \thanks{NSZ } }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle


\section{Kis János: Szolidaritás huszonöt év után}

\begin{flushright}
Rövid hír jelent meg 1980. július közepe táján a magyar sajtóban: szórványos munkabeszüntetések Lengyelország néhány városában. Aztán néma csönd. Úgy tíz nap után újabb kis hír: a sztrájk átterjedt a tengermellékre.
\end{flushright}

Aztán csak riogató, fenyegetõ közlemények. És akkor egyszer csak bejelentik, hogy Jagielski miniszterelnök-helyettes Gdanskban tárgyal a Lenin hajógyár sztrájkbizottságával.

Augusztus 31-én este a magyar televízió két rövid képsort sugároz a helyszínrõl. Az egyiken Jagielski az asztalon áthajolva kezet ráz egy Walesa nevû munkásvezetõvel. A másikon ugyanez a munkásvezetõ átvonul a hajógyár udvarán, feje fölé emelve egy papírlapot: a megállapodást. Az udvar tömve a szórványos munkabeszüntetés résztvevõivel, még a kõfalak tetejérõl is munkások integetnek.

A világ kifordult sarkaiból.

A lengyel pártállamot nem elõször kényszerítette viszszakozásra a munkásmozgalom. 1970 decemberében tankokkal törték le a tengermelléki megmozdulásokat, de a tiltakozást kiváltó áremeléseket visszavonták. 1976 nyarán karhatalommal verték szét a Varsó melletti Ursus traktorgyárban és Radomban kitört sztrájkokat, de az áremelést ezúttal is visszavonták. 1980-ban másként történt. A munkások tanultak a múltból. Haragjukat nem középületek elleni támadásokkal fejezték ki. Sztrájkbizottságokat alapítottak és tárgyalást követeltek; nemcsak az árakról, hanem az intézményekrõl is. A pártállam vezetõinek választaniuk kellett. Vagy erõszakkal csinálnak rendet, mint 70-ben és 76-ban, vagy elfogadják a tárgyalási ajánlatot.

A munkások tudomásul vették a kommunista párt \textqq{vezetõ szerepét az államban}. A kormány elismerte a munkások jogát, hogy a párttól és az államtól független szakszervezetet alapítsanak.

Pár évvel korábban kevesen hitték volna, hogy ez lehetséges. Csak a 76-os események nyomán alakult Munkásvédelmi Bizottság, a KOR vezéralakjai, Jacek Kuron és Adam Michnik hajtogatták kitartóan, hogy a kommunista párt kompromisszumra bírható, ha államhatalmi monopóliumát nem kérdõjelezik meg.

Lélegzet-visszafojtva figyeltük, hogy a kompromiszszum megszilárdul-e.

Eredeti formájában nem szilárdulhatott meg. A politikai pluralizmusról való lemondás azzal a következménynyel járt, hogy maga a független szakszervezet vált érdekvédelmi szervbõl politikai szervezetté, az egypárt egyedüli ellenpólusává. A Szolidaritásnak röpke pár hónap alatt tízmillió tagja lett, ötször annyi, mint a Lengyel Egyesült Munkáspártnak. Aki a párttal szemben állt, a Szolidaritáshoz csatlakozott. Sõt, a párt tagjai maguk is tömegével özönlöttek a soraiba. A gátszakadás az állampárt belsõ szervezeti rendjét is szétzilálta: megjelentek a LEMP \textqq{reformkörei}, a \textqq{horizontális struktúrák}. Kommunisták és antikommunisták egyetértettek abban, hogy a vállalatok vezetését önigazgató szerveknek kell átvenniük. Megkezdõdött a harc a munkahelyi hatalomért.

1981 második felében világossá vált, hogy a kommunista vezetésnek választania kell. Vagy egy második megállapodást köt a Szolidaritással, immár a politikai hatalom megosztásáról. Vagy erõszakkal restaurálja a 80 augusztusa elõtti állapotokat. A lengyel kommunistákban nem volt sem merészség, sem fantázia ahhoz, hogy új paktumot ajánljanak ellenfelüknek. De arra sem voltak már képesek, hogy maguk vezényeljék le a rendcsinálást. December 13-án Jaruzelski fõtitkár-miniszterelnök önpuccsot hajtott végre, a fõhatalmat az általa vezetett junta ragadta magához. Ezrével tartóztatták le a Szolidaritás aktivistáit. Tankokkal törtek be a gdanski hajógyárba. Gyilkos sortüzet zúdítottak a Wujek bánya tüntetõire.

A Szolidaritás csatát vesztett. Föld alá szorították.

Felszámolni azonban nem lehetett. Évekkel a hadiállapot kihirdetése után még mindig százezernél több fizetõ tagja volt. Lapjai, röpiratai több tízezres példányszámban terjedtek. Képes volt arra, hogy tömegdemonstrációkat, sztrájkokat hirdessen  -- és arra is, hogy szükség esetén leállítsa a tiltakozó akciókat. Jaruzelskinek be kellett látnia: alapos gazdasági és politikai reformok nélkül nem húzhatja ki a talajt az ellenállási mozgalom alól. 1987-ben úgy határozott, hogy kockáztatni fog. Népszavazásra bocsátotta reformprogramját. A Szolidaritás azt mondta a választóknak: szavazzatok nemmel. A referendum megbukott. Nem volt kétséges, mi történik, ha az ellenállási mozgalom a legközelebbi szejm-választásokon bojkottra szólítja fel a híveit. Hogy a bukást elkerülje, Jaruzelski visszatért a tárgyalás és megegyezés útjára.

Ekkor már Gorbacsov állt a szovjet kommunista párt élén. Már megindult a peresztrojka, a nagy kísérlet, hogy a Szovjetuniót kivezessék válságából. Ezt a válságot nemcsak a belsõ birodalom (a szovjet állam határai közti térség) agóniája okozta. A külsõ birodalmat (a függõ országokat) is egyre kevésbé lehetett a régi módon kézben tartani. Lengyelország megmutatta, hogy a térségben lehetséges tömegeket mozgósító ellenzék. Csehszlovákia, Magyarország, az NDK megmutatta, hogy az ellenzéki potenciál másutt is jelen van. Gorbacsov megértette, hogy engednie kell. Ez történelmi érdeme. De engednie kellett.

Kilenc évvel augusztus után megszületett a második megállapodás, mely egy évvel augusztus után nem tudott megszületni, s amely viszszafordíthatatlanná tette a pártállami rezsim lebontását. A Szolidaritás megnyerte a háborút.

A békét azonban minden látszat szerint elveszítette.

A \textqq{független, önkormányzó szakszervezet} az egész társadalmat átfogó mozgalomnak indult  -- ám 1989 után egymással versengõ pártokra bomlott. Azt ígérte, hogy az önszervezõdõ társadalmi közösség minden egyes egyént és csoportot megvéd az állami intézkedések hátrányos következményeitõl  -- 1989 után a saját kormánya hajtotta végre a történelem egyik legfájdalmasabb gazdaságstabilizációs mûveletét. Vezetõinek és tagjainak többsége olyan világról álmodott, ahol a termelés és elosztás rendje önigazgató egységek szabad társulására épül  -- 1989 után a saját kormánya kezdte meg az áttérést a kapitalista piacgazdaságra. Hová lettek a Szolidaritás ideáljai?

Erre a kérdésre kétféle válasz adható. Az egyik úgy szól, hogy az ideálok érvényesek, de a mozgalom a körülmények  -- a nemzetközi kapitalista környezet  -- nyomása alatt képtelen volt kitartani mellettük. Megint elveszett egy történelmi esély a magánkapitalizmus és az államszocializmus úgymond hamis ellentétének meghaladására.

A másik válasz szerint nem volt minden rendben az ideálokkal, és ezzel becsületesen szembe kell nézni. Csak így állapíthatjuk meg, mi az, ami a Szolidaritás hagyatékából ma is folytatható.

E cikk szerzõje a második válasszal ért egyet. Az egységbe forrt, önkormányzó társadalom álmának kezdettõl fogva voltak kritikusai a szervezeten belül. A vita a Szolidaritás gazdasági programja körül csúcsosodott ki az 1981 augusztusában tartott kongresszuson, csakhogy az õszi politikai válság, majd a puccs levette a napirendrõl. 1989-ben azonban a Szolidaritás alakított kormányt. A döntés elkerülhetetlenné vált, és a Szolidaritás kormánya a többpártrendszerû demokrácia és a kapitalista piacgazdaság felé indult el. Választása nemcsak a körülmények kényszerét tükrözte.

Olyan világot szeretnénk, ahol az emberek a saját felfogásuk szerinti életet élhetnek. Márpedig, ahol az egyének a maguk vágyait és meggyõzõdéseit tükrözõ önálló célokat tûznek ki, ott a konfliktusok elkerülhetetlenek. Ez csak úgy leplezhetõ el, ha rámutatnak egy bûnbakra, akit csak ki kell iktatni a gazdaság vérkeringésébõl, vagy meg kell fosztani a javaitól, vagy különadókkal kell sújtani, és a bõség kosarából máris mindenki egyaránt vehet. Nevezzük ezt a szolidaritás populista értelmezésének. Mindnyájan összetartozunk, kivéve a kommunistákat, a nagytõkéseket, a zsidókat, a bevándorlókat vagy valaki mást.

De ha a társadalmon belüli érdekharcok elkerülhetetlenek is, miért ne koordinálhatná õket az önigazgató közösségek szabad társulása? Nos, Karl Marxnak volt valamilyen elgondolása arról, hogyan hangolná össze az egyének cselekedeteit egy piac, magántulajdon és állam nélküli gazdaság. Ez az elgondolás alkalmas volt a megvitatásra, de nem élte túl az elméleti kritikát. Nem igaz, hogy csupán a szovjetrendszer összeomlása keverte volna  -- alaptalan  -- gyanúba. Szervi hibáit már akkor kimutatták, amikor a Szovjetunió még talpon állt.

Az önigazgató társadalom mai szószólói viszont semmit nem mondanak arról, hogy a szolidáris dolgozók társulása miként végezné el az egyéni döntések koordinációját. Amíg ezt nem teszik meg, addig szavaik csak személyes érzelmeiknek adnak kifejezést, nem egy nyilvános vitára alkalmas társadalmi modellt írnak le.

Nem mondhatjuk tehát, hogy a Szolidaritás elvesztette volna a békét. 1989-ben végrehajtott fordulata nem volt kevésbé bátor és nagyszerû, mint az a küzdelem, mely 1980-ban a szervezet születéséhez vezetett. Kevés olyan felemelõ élményem volt, mint látni Jacek Kuront, amint munkaügyi miniszterként a megszorítások értelmét magyarázta a televízióban a lengyel munkásoknak.

S az 1989-es fordulat nem teljes szakítás volt. Sok mindentõl meg kellett válni a Szolidaritás utópiájából. Még a szervezet nevében foglalt erkölcsi elvet is újra kell gondolni. De pontosítani kell, nem elvetni.

Ha a szolidaritás  -- populista koncepciójának megfelelõen  -- azt jelenti, hogy csak olyan állami szabály vagy intézkedés fogadható el, mely sokaknak kedvez, és senkinek nem okoz hátrányt, akkor a szolidaritás összeegyeztethetetlen a szabadság rendjével. A szabadság eszméje mindazonáltal elválaszthatatlan a szolidaritás eszméjétõl. Fontos, hogy az emberek a saját felfogásuk szerint vezethessék életüket, de ez minden emberre egyformán vonatkozik. Szabadság és egyenlõség egy tõrõl fakadó értékek. S ezért a társadalmi változások nyertesei nem lehetnek közönyösek a vesztesek sorsa iránt. Felelõsséggel tartoznak azért, hogy akik a hátrányokat viselik, ne fosztassanak meg az emberhez méltó élet lehetõségétõl. Ez a szolidaritás liberális eszméje.

Amikor a tipikus befektetõ a pénze elhelyezésérõl dönt, elsõsorban azt tartja szem elõtt, hol remélhet nagyobb hozamot. A tipikus munkavállalót is elsõsorban az érdekli, hol ajánlanak neki magasabb bért (vagy ugyanazért a bérért hol várnak tõle könynyebb, érdekesebb munkát). A saját érdekükre figyelnek, és a gazdaság szereplõiként nem is kell másként viselkedniük. Állampolgárként azonban nem figyelhetnek kizárólag a saját érdekükre. Elvárható, hogy készek legyenek kollektív áldozatot hozni azokért, akiknek a gazdasági rendszer mûködésébõl csak a veszteségek jutnak.

De mi garantálja, hogy azok az emberek, akik gazdasági szerepükben a saját érdeküket követik, a politikai közösség tagjaként megteszik azt, amit a mások iránti együttérzés igényel tõlük? Erre nem adható intézményes garancia. A feltételek olykor kedvezõek, máskor kedvezõtlenebbek. Most éppen kedvezõtlenebbek: Európa keleti részén a rendszerváltás tektonikus hatásai, nyugati részén a jóléti állam válsága miatt. De amikor kedvezõbbek, a méltatlan hátrányok kiigazítását akkor is politikai küzdelemben kell kikényszeríteni. A szolidaritás kultúrája nem adottság, nap mint nap meg kell küzdeni érte.

Ezért azt sem mondhatjuk, hogy a Szolidaritás megnyerte a békét. Olyan világot teremtett, ahol nincs végsõ harc és nincs végsõ gyõzelem. De végsõ vereség sincs. Amíg szabadságban élünk, a szolidaritás ügyének is van esélye. 

\section{Tamás Gáspár Miklós: Lassú válasz Kis Jánosnak}

\begin{flushright}
Közbejött teendõk és habozások miatt csaknem egy hónappal késõbb válaszolok Kis János írására (\textqq{Szolidaritás huszonöt év után}, Népszabadság, 2005. augusztus 27., szombat: a \textqq{Hétvége} melléklet élén). Ez ellentétben áll a szokásokkal; elnézést kérek. Éppen ezért, hogy fölfrissítsem az olvasó emlékezetét, az illendõnél részletesebben fogok idézni.
\end{flushright}

%\textqq{}
% - --

Ritkán -- majd' soha nem -- írok vitacikket, mert kárvallottként is tudom: a magyarországi vitákban érthetetlenre beszélik szét a bírált szerzõk eredeti álláspontját. Tisztázás helyett gyakran elmocsarasítás, eliszaposítás a végeredmény. (Arról nem is beszélve, hogy a \textqq{táborokra} osztás beteges kényszere olyan véleményeket tulajdoníttat szerzõknek, aminõkrõl nem is álmodtak.) Ez elveszi az ember kedvét a nyilvános disputáktól. Most azonban mégis meg kell szólalnom.

Kis János jelentõs esszéjében a Szolidaritás lengyelországi mozgalmának mérlegét vonja meg. Tizenöt esztendõvel ezelõtt magam is hasonlóképpen vélekedtem volna (persze az elkerülhetetlen vérmérsékleti és stíluskülönbségekkel), így hát óhatatlanul egykori önmagammal is vitatkozom. A \textqq{másként gondolkodó} és rendszerváltó nemzedék tagjainak többségéhez hasonlóan én is föladtam akkor azt, ami 1956, 1968, 1980 közös hagyatéka volt: az önkormányzó-önigazgató, igazságos, közösségi társadalom \textqq{illúzióját}. Ma már nem vagyok olyan bizonyos benne, hogy minden, ami vereséget szenved: \textqq{illúzió}.

A lengyelországi szabadságmozgalmak egyik nagyszerû hõse és szószólója, Adam Michnik is esszét írt az évfordulóra (magyarul -- némileg rövidítve -- az Élet és Irodalom közölte). Michnik írása halálosan elkeserített. Kedves lengyel barátunk arról biztosít bennünket, hogy szemben másokkal (hivatásos politikusokkal, fõhivatalnokokkal, tõkésekkel) õ személy szerint nem lesz csirkefogó. Stendhalra -- hamisan -- hivatkozva azt mondja, ebben a világban csak így lehet a köz dolgait eligazítani, s ha ehhöz gazemberség kell, õ inkább majd nem igazítja a köz dolgait. De némi fönntartással helyesli azt a társadalmi és világrendet, amelyben csirkefogók vezetik a becsületes embereket. Ámde, kedves Adam Michnik, nem arról volt szó, hogy tisztességes fickók leszünk. Ehhöz nem kell forradalom. Te, Adam Michnik, tisztességes voltál a diktatúra bukása elõtt is. A forradalom ahhoz kell, hogy a csirkefogók tartós -- vagy állandó? -- uralma helyett a becsületes emberek becsületes uralma (az én nézetem szerint: senkinek az uralma) jöhessen létre. Azt nem lehet mondani, hogy a forradalom gyõzött, s neked továbbra is az a föladatod, hogy másokkal szemben te személy szerint ne légy csirkefogó.

A helyes állítás énszerintem: a demokratikus forradalom vereséget szenvedett. Ennek jele az, hogy gazemberek hatalomra juthatnak. Ez az állítás érintetlenül hagyja eszményeinket, és megnyitja az utat a társadalombírálat elõtt.

De szerinted ennyi évtized (és évszázad) után már megint Mandeville bölcsességénél tartanánk, kedves Adam Michnik? Az emberek Mandeville szerint (és némely liberális közgazdászok szerint) gonosz (önzõ) indítékok alapján cselekszenek, az eredmény: a közjó. Akinek ez nem tetszik, ráadásul a legtõkeerõsebb és piacképesebb lengyel lap világszerte ünnepelt és csodált fõszerkesztõje, megengedheti magának, hogy tisztességes legyen. Hobbitisztességes. Ez az álláspont következhet abból a -- szerintem -- hamis állításból, amely szerint \textqq{a demokratikus forradalom gyõzött}.

Kis János írása ennél mélyebb és koherensebb.

Õ azt mondja: 

\begin{quote}
A független, önkormányzó szakszervezet az egész társadalmat átfogó mozgalomnak indult -- ám 1989 után egymással versengõ pártokra bomlott. Azt ígérte, hogy az önszervezõdõ társadalmi közösség minden egyes egyént és csoportot megvéd az állami intézkedések hátrányos következményeitõl -- 1989 után a saját kormánya hajtotta végre a történelem egyik legfájdalmasabb gazdaságstabilizációs mûveletét. Vezetõinek és tagságának többsége olyan világról álmodott, ahol a termelés és elosztás rendje önigazgató egységek szabad társulására épül -- 1989 után a saját kormánya kezdte meg az áttérést a kapitalista piacgazdaságra. Hová lettek a Szolidaritás ideáljai?

Erre a kérdésre [folytatja Kis János] kétféle válasz adható. Az egyik úgy szól, hogy az ideálok érvényesek, de a mozgalom a körülmények -- a nemzetközi kapitalista környezet -- nyomása alatt képtelen volt kitartani mellettük. Megint elveszett egy esély a magánkapitalizmus és az államszocializmus úgymond hamis ellentétének meghaladására.
\end{quote}

Ez az egyik lehetséges válasz, mondja Kis János.

\begin{quote}
A másik válasz szerint nem volt minden rendben az ideálokkal, és ezzel becsületesen szembe kell nézni. Csak így állapíthatjuk meg, mi az, ami a Szolidaritás hagyatékából ma is folytatható.

E cikk szerzõje [azaz Kis János] a második válasszal ért egyet.
\end{quote}


Ez igen különös kijelentés. Legalábbis akkor, ha úgy értelmezzük -- s mint látni fogjuk, nem muszáj így értelmeznünk --, hogy a meg nem valósult eszményekkel \textqq{valami nincs rendben}. Valamely kijelentés (tétel, elmélet) elfogadottsága és érvényessége két külön dolog. Arról a kijelentésrõl, amely szerint \textqq{ez helyes lehet elméletben, de nem érvényes a gyakorlatban}, már Kant kimutatta, hogy tarthatatlan. Kis János nem ezt mondja. Ugyanakkor azt a látszatot kelti, hogy maga is szembeállítja \textqq{az eszményt} az ún. \textqq{valósággal} -- bár ezek a szembeállítások: eszmény és valóság, elmélet és gyakorlat, értelem és érzelem, politika és erkölcs, politika és gazdaság, maguk is a polgári társadalom sajátosságai, tehát nem magyarázhatják a polgári társadalmat --, voltaképpen más módon, amely érdekesebb, mint \textqq{az eszmény} és \textqq{a valóság} meddõ kontrasztja. Kis János szerint a Szolidaritás (részben kimondva, részben kimondatlanul) azt ígérte, hogy \textqq{a termelés és elosztás rendje [majd] önigazgató egységek szabad társulására épül}. Ha ez igaz, a Szolidaritás megszegte az ígéretét, függetlenül attól, hogy a szervezet kollektív gondolkodását megakasztotta az 1981. decemberi Jaruzelski-puccs. 1989-ben azonban a Szolidaritás, írja Kis János, \textqq{...a többpártrendszerû demokrácia és a kapitalista piacgazdaság felé indult el. Választása nemcsak a körülmények kényszerét tükrözte.}

Akármi is történt hét év alatt, a Szolidaritás nem tette egyértelmûvé, hogy politikai eszményei és tervei radikálisan megváltoztak (ha Kis János elbeszélése hû a tényekhez, amit most az egyszerûség kedvéért elfogadok). A kerekasztal-tárgyalásokon kész helyzet elé állította támogatóit, akik természetesen rá szavaztak a szószegõ, korrupt, puccsista és rosszul kormányzó posztkommunistákkal szemben. A lendület vitte a Szolidaritás szavazóit, nem az a meggyõzõdés, hogy eredeti indítékaik (motivációjuk) jelentik az új, demokratikus kormányzás ihletét. Föltételezhetjük, hogy talán ezért is bomlott föl a Szolidaritás széles táborának viszonylagos egysége. (Igazság szerint: tudjuk, hogy így történt. De ez mellékszál.) Ez nem az eszmények érvénytelenségét mutatja: az eszményeket ki se próbálták. Kis János -- nyilván nem tudatosan -- itt árulásról beszél, ezt ugyanis így hívják. (Föltéve persze, hogy Kis Jánosnak igaza van, amiben kételkedem.) Harcba visszük elv- és bajtársainkat x eszményért, majd megvalósítjuk y vagy z eszményt anélkül, hogy ezt elv- és bajtársaink számára úgy tettük volna világossá, hogy tehessenek valamit ellene... -- ez nem tetszik nagyon szép históriának, pedig (saját szemszögébõl érthetetlenül) Kis János ezt a történetet ünnepelni látszik.

Mivel az eszményeket meg se kísérelték valóra váltani, az eszmények megvalósíthatatlansága vagy megvalósíthatósága mellett nem szólnak tapasztalati érvek. (Kis János nem is azt állítja, hogy az eszmények irreálisak voltak, hiszen ez értelmetlenség, õ pedig nem állít értelmetlenséget; azt mondja, hogy ezek az eszmények önmagukban, inherensen helytelenek voltak. Kérdés, hogy ez eszményekrõl mint olyanokról magánvalóan kimondható-e. Elméletekrõl természetesen igen.)

Szerény nézetem szerint nem ez történt. A Szolidaritással föltehetõleg ugyanaz történt, mint minden eddigi proletárforradalommal -- és mellesleg néhány másfajta forradalommal is.

Minden proletárforradalom szocialista volt. A Szolidaritás a magát \textqq{szocialistának} deklaráló államkapitalista diktatúrával szemben ezt ideológiailag nem mondotta, nem mondhatta ki, de céljai egyértelmûen szocialisták voltak, akár 1956-éi mind \textqq{revizionista}, késõbb \textqq{reformkommunistának} nevezett, mind munkástanácsi változatában. Minden proletárforradalom a párizsi kommüntõl (1871) kezdve a tanácsrendszer (közvetlen demokrácia) politikai formáját találta föl. A lengyelországi Szolidaritás -- nevével ellentétben -- nem szakszervezet volt, hanem a munkástanács-hálózat és a tömegpárt elegye.

Mint minden proletárforradalom eddig, a Szolidaritás is (e tekintetben rémületesen emlékeztetve 1917-1919 forradalmaira) hamis tudattal nézte saját mozgalmát és saját céljait. Szekularizáló-laicizáló, modernizáló, liberális polgárság és öntudatos, demokratikus citoyen, honpolgár híján a Rajnától keletre mindenütt Európában a szocialista munkásmozgalom valósította meg a polgári forradalom céljait az általános választójogtól az iparosításig és a szociális (népjóléti) védõrendszerig. Ennek hol tudatában volt a munkásmozgalom, hol nem. Néha még Lenin is tudni vélte, hogy amit megvalósított, az primitív államkapitalizmus. A Szolidaritás -- és nyomában és elsõsorban neki köszönhetõen az egész Kelet-Európa -- befejezte a kommunisták által elkezdett és elrontott polgári forradalmat. Magát csalta meg (elkerülhetetlenül), nem a híveit. Manapság a világ legnagyobb kommunista pártja a Kínai Népköztársaságban viszi diadalra a kiteljesített polgári forradalmat, kombinálva a szélsõséges tõkeuralmat a szinte változatlan sztálinista diktatúrával. A katolikus lengyel szindikalisták, a dogmatikus kínai parasztforradalmárok se \textqq{ezt akarták}.

Ami történt, nem azért történt, mert így döntöttek a Szolidaritás és a KOR-KSS vezetõi -- azután eszméltek, miután a dolog eldõlt --, hanem azért, mert az államkapitalizmus e pazarló, merev és szétrothadt formáját éppoly kevéssé lehetett szocialista módon megdönteni, mint a félfeudális cári, oszmán és Habsburg-birodalmat. Az is igaz azonban, hogy a mára létrejött, méltán népszerûtlen rendszerért a lengyel nép bizonyosan nem hozta volna meg ezt az óriási áldozatot. A lengyel nép legjobbjai a Szolidaritásban nem követõiket csapták be, hanem követõikkel együtt önmagukat. Ez valószínûleg nem történhetett másként. Mindez az önigazgatói s a többi forgalomban volt eszményekrõl nem mond semmit, se pozitív, se negatív értelemben. Kis János, azt hiszem, álkérdésre ad drámai választ.

A drámaiság annyiban indokolt lenne persze, ha több olyan Szolidaritás-vezetõ és ellenzéki értelmiségi akadt volna, aki egyenesen szembenéz vele, hogy azoknak az eszményeinek, amelyek a harcba vitték, nem felel meg az a politika, amelyet hatalomra kerülése után folytat. Itt alkalom nyílhatott volna -- ha valaki kedveli a mûfajt -- erkölcsi tragédiára. Ezt az egyszerû összefüggést hagyja figyelmen kívül Kis János, s innen származik érdekes esszéjének ez a (szerintem) rettenetes mondata:

\textqq{Kevés olyan felemelõ élményem volt, mint látni Jacek Kuront, amint munkaügyi miniszterként a megszorítások értelmét magyarázta a televízióban a lengyel munkásoknak.}

Fölemelõ?

Talán tragikus, talán pokoli. Szembeszállni egy harcos, küzdelmes, áldozatos, szenvedéssel, sztoikusan viselt vereséggel és szerényen eltûrt diadallal teli nagy élet ki- és megkínlódott szubsztanciájával az új \textqq{realitás} jegyében, nem hagyva másra a piszkos munkát: ez bizonyos értelemben tiszteletre méltó, bármennyire lesújtó, bármekkora drámai kudarc. De fölemelõ?...

Az olvasó csak ámul.

A vereség majd' minden fajtáját lehet gyõzelemmé stilizálni, kivéve az erkölcsi vereségét. Érthetõ, hogy az ember a barátai kudarcát nem szívesen nézi. De azt nem vártam, hogy A politika mint erkölcsi probléma kiváló szerzõjének nincs szeme a hozzá legközelebb állók tragédiájához. Pedig a Jacek Kuronról írott szép nekrológjában (Magyar Hírlap) Kis János ezt mintha még érezte volna.

Kis János úgy lát neki a Szolidaritás -- egykor az õ szívének is kedves -- eszményei posztumusz lerombolásának, hogy megkülönbözteti \textqq{a szolidaritás} (így, általánosságban) eszményén belül a \textqq{populista} változatot, s ez utóbbit megsemmisítõ bírálatban részesíti. Ezt írja: \textqq{Ha a szolidaritás -- populista koncepciójának megfelelõen -- azt jelenti, hogy csak olyan állami szabály vagy intézkedés fogadható el, mely sokaknak kedvez, és senkinek nem okoz hátrányt, akkor a szolidaritás összeegyeztethetetlen a szabadság rendjével.} Bár \textqq{a szabadság rendje} kifejezés kissé homályos, a mondatot el lehetne fogadni. A bökkenõ csak az, hogy a Kis János által joggal kifogásolt álláspontot az égvilágon senki se vallja magáénak. Ilyen radikális egalitarizmus egyszerûen nem létezik -- hacsak az én A szem és a kéz (szamizdat, 1983) c. anarchoszindikalista munkámat nem számítjuk, s ott is csak idealizációkról volt szó -, így hát voltaképpen olyan érvet cáfolt Kis János, amely egyrészt helytelen, másrészt mindenki tudja róla, hogy helytelen. A forradalmi, marxi szocializmus túlmegy a liberális (polgári) egalitarizmuson, de nem ebben az irányban. Ha a \textqq{populizmusra} vonatkozó szerencsétlen kitérõrõl elõzékenyen megfeledkezünk, akkor viszont fontosabb kijelentésekre fogunk bukkanni. Ezt írja a kitûnõ szabadelvû gondolkodó:

\textqq{Olyan világot szeretnénk, ahol az emberek a saját felfogásuk szerinti életet élhetnek. Márpedig ahol az egyének a maguk vágyait és meggyõzõdéseit tükrözõ önálló célokat tûznek ki, ott a konfliktusok elkerülhetetlenek. [...] De ha a társadalmon belüli érdekharcok elkerülhetetlenek, miért ne koordinálhatná õket az önigazgató közösségek szabad társulása? Nos, Karl Marxnak volt valamilyen elgondolása arról, hogyan hangolná össze az egyének cselekedeteit egy piac, magántulajdon és állam nélküli gazdaság. Ez az elgondolás alkalmas volt a megvitatásra, de nem élte túl az elméleti kritikát. Nem igaz, hogy csupán a szovjetrendszer összeomlása keverte volna -- alaptalan -- gyanúba. Szervi hibáit már akkor kimutatták, amikor a Szovjetunió még talpon állt.}

\textqq{Olyan világot szeretnénk, ahol az emberek a saját felfogásuk szerinti életet élhetnek}? Ahogy vesszük. Sokan tudják, hogy magam is a legtágasabb tolerancia híve vagyok. De olyan világot szeretnék-e, amelyben az elnyomás, a hierarchikus szemlélet, a rasszizmus, a szadizmus, az üres anyagiasság, a repetitív unalom attitûdjei is elterjedtek? Nem igazán; inkább azt szeretném, ha ezek békésen kihalnának. Létezhetik olyasmi, amit Jürgen Habermas \textqq{emancipációs érdeknek} nevezett. Ez vezetheti etikai elméletalkotásunkat. Volt-e Karl Marxnak elgondolása az egyéni cselekedetek összehangolására piac, magántulajdon és állam nélkül? Ahogy vesszük.

Nem tudják elég sokan, hogy Kis János -- szerzõtársaival, Bence Györggyel és Márkus Györggyel -- maga is rendkívüli elmélettörténeti jelentõségû Marx-bírálat szerzõje. Bencével együtt megpróbálkoztak, valaminõ korrigált marxizmust használva, a szovjet típusú rendszer baloldali bírálatával még a kilencszázhetvenes-nyolcvanas években. (Márkus -- ezúttal Fehér Ferenccel és Heller Ágnessal együtt -- ennek a bírálatnak újabb variánsát adta valamivel késõbb.) A Marxra hivatkozó rendszer és a marxizmus bírálata párhuzamosan haladt. Kis János és barátai, munkatársai még (kritikai) marxisták voltak, de már ellenzékiek, majd késõbb ellenzékiek anélkül, hogy marxisták lettek volna. A \textqq{kommunista} rendszer még mint marxistákat közösítette ki õket, a maga korlátolt hatalmi szempontjából érthetõen. Egy szó mint száz, Kis János tudósa, tudós kritikusa volt a marxizmusnak, amikor számomra ez csak a lázadó modernség egyik komponense volt, s nem dicsekedhetem vele, hogy mélyen ismertem és értettem volna. Ezért némi elfogódottsággal -- mint marxi ügyekben kezdõ, új jövevény -- kérdezem magamtól: bizonyos, hogy Kis János jól emlékszik Marxra?

Amit õ most kérdez, azt még a \textqq{szovjet marxizmus} (a kifejezés a kommunistaellenes baloldali Herbert Marcusétól származik) létrejötte elõtt kérdezte meg Ludwig von Mises és Eugen Böhm-Bawerk. Ludwig von Mises ma is olvasott mûvében azt mondja, ne hederítsünk arra, hogy Marx mindig visszautasította a jövõ társadalmának utópikus körvonalazását; Marx elméletét bíráljuk a mûveibõl közvetve kihüvelyezhetõ utópia felõl. Sokan vélik úgy, hogy Ludwig von Mises bírálata elhibázott. Marx elmélete kritikai történetelmélet. Nincs elmélete -- mert az ilyen teóriát helytelennek kellett tartania -- arról, hogy általában hogyan kell a kizsákmányolás, az elidegenedés és az elnyomás távollétében az egyéni cselekedeteket \textqq{koordinálni}. Az ilyen elméleteket a marxisták -- negatíve és pejoratíve -- \textqq{ideológiának} szokták tekinteni. Jairus Banaji, indiai marxista történész az ideológiát úgy határozza meg, hogy az hiedelmek és képzetek rendszere (a system of beliefs/representations), amely a társadalmi viszonyokat, különösen az uralmi viszonyokat naturalizálja. Azok az elméletek (pl. a racionálisdöntés-elmélet, a játékelmélet, evolúciós és társaslélektani elméletek), amelyek a koordinációnak az ismert lehetõségeit az emberi természet leírásával tekintik egyértelmûnek, a status quo elméletei, ha igazak, ha nem. Alkalmazni kellene rájuk ifjúkorunk fontos könyvének (Jürgen Habermas: Megismerés és érdek, 1968; harminchét év késéssel magyarul is megjelent Pécsett a Jelenkornál az idén) tanulságait. Marx, ha jól értem, azt állítja, hogy az egyéni cselekedetek \textqq{koordinációja} a kapitalizmusban olyan problémákhoz vezet, amelyek kifelé mutatnak a rendszerbõl. Ezeknek a tendenciáknak a leírása életmûvének a lényege, ha nem tévedek.

S ezután jön Kis János esszéjének az a passzusa, amelyet a hírneves gondolkodó engedelmével magamra veszek, habár a nevemet nem említi -- megszokhatta, hogy baráti bírálataira nem válaszolok; ám ezúttal megteszem. (Természetesen az önigazgatói társadalom eszméjének más hívei is vannak Magyarországon, következetesebbek is, mint én; de õk nem felelõsek az én gondolatmenetem esetleges hibáiért.)

\textqq{Az önigazgató társadalom mai szószólói... semmit nem mondanak arról, hogy a szolidáris dolgozók társulása miként végezné el az egyéni döntések koordinációját. Amíg ezt nem teszik meg, addig szavaik csak személyes érzelmeiknek adnak kifejezést, nem [...] nyilvános vitára alkalmas modellt írnak le.}

Kemény szavak.

Nem is indokolatlanok talán. Nem tagadom, hogy szavaim olykor személyes érzelmeimnek adnak kifejezést. A Kommunista Kiáltvány fordulatával: ezt a bûnt bevallom. Ám kíváncsi vagyok arra: milyen nyilvános vitára alkalmas modellt ismer Kis János, amelyet úgy írnak le, hogy nem a jelenlegi viszonyokat racionalizálja? Ha pedig csak olyan nyilvános vitára alkalmas modellt ismerünk, amely a jelenlegi viszonyokat racionalizálja, akkor nem úgy határoztuk meg a nyilvános vitára alkalmas modellt, mint amely nem lehet más, mint a kapitalizmus -- netán kritikusan reflektált -- leírása? Ez esetben nem azt tettük-e, drága barátom, hogy naturalizáltuk a társadalmi (és különösen az uralmi) viszonyokat, mintha a kapitalizmus nem volna történelmi képzõdmény, s mintha korábban nem lettek volna eredményes (mert létezõ) modellek? Nem ideológiát alkottunk akkor tehát, kedves János?

Mondhatnám azt is -- de nem mondom, illetve nem szánom döntõ érvnek --, igazolja a kapitalizmus mai teljesítménye a cselekedetek koordinációjának ma szokásos formáit? A háború, az éhínség, a munkanélküliség, a környezeti katasztrófa, a nukleáris veszély, a terrorizmus, a kultúra tagadhatatlan hanyatlása? Nem kétséges, ez a modell racionálisan vitatható. Sokan vitatják, így a marxisták is. Kinek a vállán nehezül a bizonyítás terhe, az onus probandi? Nem olyan könnyû ezt eldönteni.

Megállja a helyét Rousseau könyve, a Társadalmi szerzõdés, amely a polgári forradalom filozófiai programja volt? (Nem más, mint Kis János fordította gyönyörûen magyarra.) Aligha. S ha érvei nem érvényesek -- nem kellett talán az abszolút monarchiát, a hûbéri elõjogokat, az elmaradott agrártársadalmat fölszámolni? S tévedéseivel is, nem volt Rousseau-nak érdeme abban, hogy némileg igazságosabb és civilizáltabb társadalom született, habár gondolatai a Nagy Terrorhoz is hozzájárultak?

A marxi historizmus, ha nem értem félre, nem kíván semmiféle \textqq{modelleket} alkotni -- bár ebben Marx és Engels persze nem volt teljesen következetes. A létezõ, a tõkés társadalmat írja le. Ez a társadalom a permanens válság társadalma. Nem fog örökké tartani. Mi a változás nyersanyaga, nem szerzõi vagyunk. Szégyenlõs utópiánk többnyire a tõkés társadalom inverze. A jövõ forradalmai is vakok lesznek, mást fognak megvalósítani, mint az álmodozók és lázadók eszményeit. Vad képzelgések és józan reformtervek öszsze fognak keveredni, ahogy eddig is összekeveredtek. \textqq{Nyilvánosan megvitatható modellek} konstrukciói vagy teljesen elrugaszkodnak a józan észtõl, vagy -- mint az analitikus marxisták döntéselméleti kísérletei -- polgári egalitarizmusba torkollnak, tehát nem javasolnak semmi radikálisan újat. Szerintem ellen kell állni az utópiát követelõ közhangulatnak. Amint a közönség megkapja az utópiát, azt mondja rá: utópia, nincs realitása. Ennek a játéknak nincs értelme.

Ne feledjük, Polányi Károly megmutatta, hogy a piaci társadalom utópia, történetietlen általánosítás. \textqq{A láthatatlan kéz} egy ideig divatban volt -- nálunk még mindig divatozó -- modellje, utópiája, amelyben magam is hittem egy darabig (s e hit okai s indítékai jól leírhatók történetpszichológiai módszerekkel), dörgedelmes kudarcot vallott az utóbbi évtizedben, pedig védhetõnek szokták tartani. A kapitalizmus valóságával szemben a régi kommunisták a Szovjetunió fölsõbbrendû valóságára szoktak volt mutatni. Nem racionális hibát követtek el, tényeket hamisítottak meg. A kapitalizmus nem teremtett békét, jólétet, esélyegyenlõséget, a magasrendû kultúra mindig ellenében születik. Ezt a nyilvánvaló tényt kell letagadni.

A jövõ bizonytalan. Tapogatózunk. Panaceám nincs. Támogatom az emberi méltóság, az egyenlõség és igazságosság érdekében tervezett és megvalósított reformokat, holott tudjuk, ezek a reformok beleütköznek a tõkeviszony korlátaiba, mindig maguk ellen fordulnak, és szándékolatlanul ellenkezõ eredményt érnek el (mint a \textqq{perverz újraelosztás}). Kis János azt mondja, nincs garancia a tõkés társadalomban az együttérzés érvényesülésére, ám harcolni kell érte. Céloz rá, hogy a piaci kapitalista és államkapitalista modellek fluktuálnak.

A baj csak az, hogy ezek ki vannak próbálva. A marxi értelemben vett szocializmus még nincs. Hogy ilyesmire sor kerülhet-e, attól függ, hogy jól értjük-e a történelmet. Ám a jelek szerint az emberi természet és \textqq{az egyéni cselekedetek koordinációja} (mint olyan) komolyan bírálható föltételezés, nem adottság.

Csak akkor adottság, ha a kapitalizmust örökkévalónak tekintjük.

Én nem tekintem annak. Mert nincs rá okom.

Kedves János, miért kellene a világnak ott megállnia, ahol a mi fáradt nemzedékünk megállt? Kudarcot vallottunk. Én ezt nem akarom szépíteni. Én kiszállok. De a világon kívül nincs világ, ezért csak egy marad: a forradalom.

Mentségemre csak azt hozhatom föl, hogy nekem -- szemben Adammal és veled -- nem tiszta a lelkiismeretem. 


\section{Kis János : Szocializmus, kapitalizmus, politika - Viszonválasz Tamás Gáspár Miklósnak}


\begin{flushright}
Szolidaritás 25 év után címû cikkemben (Népszabadság, augusztus 27.) van egy paszszus, mely Tamás Gáspár Miklósnak (is) szólt. TGM az ügy komolyságához illõ részletességgel válaszolt a kurta megjegyzésre (Lassú válasz Kis Jánosnak - Népszabadság, október 1.).
\end{flushright}

A Lassú válasz nagy kérdéseket vet föl. Hogyan gondolkodjunk a rendszerváltásról másfél évtized után? Mit tartsunk a világról - a kapitalista piacgazdaság és az alkotmányos demokrácia párosáról -, amelyben ma élnünk adatik? Végezetül: ha okunk van az elégedetlenségre, érjük-e be e rendszer reformjával, vagy vessük el az egészet valamilyen gyökeresen más, vonzóbb alternatíva kedvéért?

Tamás Gáspár Miklós válaszai drámaian egyszerûek. A rendszerváltás megbukott. Az új rend erkölcsileg védhetetlen. Nincs más hátra, csak a forradalom.

Rendszerváltás

Ha cikkem nagyjából helyesen írta le a Szolidaritás történetét, akkor - állítja TGM - a mozgalom vezetõi 1989-ben elárulták a híveiket. A kerekasztalnál a kapitalizmust választották eredeti programjuk, az önigazgatás helyett. Kész helyzet elé állították azokat, akik nevében tárgyaltak.

Ez elfogult olvasat. Nem ad számot írásom egyik fontos megállapításáról: 1980-81-ben a Szolidaritásnak nem volt elfogadott gazdasági programja. Két jövõkép versenyzett egymással: az önigazgatásé és a kapitalizmusé. A tagság nagyobb része minden bizonnyal az önigazgatást támogatta. De a másik, a magántulajdon- és piacpárti program is komoly támogatást élvezett. Az 1981. augusztusi kongresszus nem tudott választani. A vitát, mint írtam, a Jaruzelski-puccs erõszakosan félbeszakította.

Ennél sokkal lényegesebb, hogy az önigazgatás vagy kapitalizmus kérdése nem a kerekasztalnál vetõdött föl újra, hanem csak azt követõen, hogy a kommunisták választási katasztrófája kormányra röpítette a Szolidaritást. A lengyel gazdaság romokban hevert. A boltok üresek voltak, még kenyérért, tejért is órákon át kellett sorban állni. A szervezet tagjai és szavazói elsõsorban azt várták vezetõiktõl, hogy vessenek véget az általános lerongyolódásnak. A Szolidaritás-kormány megtehette volna, hogy ehelyett beláthatatlan kimenetelû kísérletezésbe kezd egy végiggondolatlan gazdaságszervezési rendszerrel. Ez lett volna az igazi árulás.

A stabilizáció választása kétségkívül egyet jelentett a kapitalizmus választásával, és fájdalmas mûveletek sorát kényszerítette ki. A boltok szinte azonnal megteltek áruval, de az árak az égbe szöktek, és tömegessé vált a munkanélküliség. Jó három évbe beletelt, míg az életszínvonal újra emelkedni kezdett. Ez TGM szerint erkölcsi vereség volt a döntés meghozói számára, amivel sem õk nem voltak képesek, sem én nem vagyok képes szembenézni.

Talán így lett volna, ha a Mazowiecki-kormány választhatott volna jobbat is annál, amit választott. De hiszen szerinted sem választhatott, Gazsi. \textqq{Az államkapitalizmus e pazarló, merev és szétrothadt formáját épp oly kevéssé lehetett szocialista módon megdönteni, mint a félfeudális cári, oszmán és Habsburg-birodalmat}, mondod. Ha pedig meg kellett dönteni, és ha \textqq{szocialista módon} nem lehetett, akkor nem vall-e nagy felelõsségtudatra és erkölcsi bátorságra, hogy a Mazowiecki-kormány habozás nélkül meghozta az egyedüli választást, amely abban a helyzetben vállalható volt?

Ez azonban ma már történelem. Az viszont nem csupán történelem, hogy akár helyesen döntöttek a Szolidaritás vezetõi 1989-90-ben, akár nem, a rendszerváltás TGM szerint máris megbukott, végérvényesen és jóvátehetetlenül. A rendszer, mely létrejött belõle, \textqq{méltán népszerûtlen}. És nemcsak kelet-európai változatában. Mi szól egy olyan világ mellett, ahol \textqq{a háború, az éhínség, a munkanélküliség, a környezeti katasztrófa, a nukleáris veszély, a terrorizmus, a kultúra tagadhatatlan hanyatlása} az úr? Ideje ráébredni, így TGM, hogy csak a Szovjetunió szenvedett vereséget, nem a szocializmus eredeti, marxi ideálja. A marxi ideált sem a szovjetrendszerû országokban, sem másutt nem próbálták ki, ezért a történtek az eszményekrõl semmit nem mondanak.

Fordított sorrendben fogok haladni. Elõször azt veszem szemügyre, mit tudunk meg Tamás Gáspár Miklóstól a szocialista alternatíváról.

Szocializmus

Megpróbáltam kigyûjteni a cikkbõl jövõképének alkotóelemeit. \textqq{Önkormányzó-önigazgató, igazságos, közösségi társadalom}-ról beszél. Olyan társadalom ez, teszi hozzá késõbb, ahol nincs jelen \textqq{a kizsákmányolás, az elidegenedés és az elnyomás}. Érdekes módon nem említi, hogy Marx szemében a szocializmus egyszersmind \textqq{szabad egyének társulása} volt, de biztos vagyok benne, hogy a szocializmustól a szabadság kiteljesedését is várja. A \textqq{legtágasabb tolerancia} hívének mondja magát, így hát a szocializmusról is nyilván mint toleráns társadalomról gondolkodik. Nincs szó a cikkben emberi jogokról; ezekkel Marx hadilábon állt ugyan, de Gazsi szívének köztudomásúlag kedvesek, tehát készséggel fölteszem, hogy szocializmusa emberi jogok nélkül sem lehet meg. A jövõ társadalmát körülíró normatív elvek listája tehát nem rövid.

Mégsem tudtam meg sokat. A sorra vett elveket a felvilágosodásból kinõtt eszmeáramlatok valamennyien a magukénak vallják, bár kétségkívül más és más értelmezésben. Nemcsak a marxi szocializmus osztja õket, hanem a liberalizmus is.

Így hát TGM-nek mondania kellene valamit arról, hogy miben különböznek ezek az elvek az õ felfogásában attól, ahogyan a liberális hagyományban jelennek meg. Konkrétabb tartalmat kellene adnia az eszményeknek, melyek mellett állást foglal.

És itt kezdõdik a nehézség. Eszményeink tartalmát részben azok az intézmények jelölik ki, melyek közvetítésével a bennük foglalt célok, kötelezettségek és tilalmak érvényesülnek. Az elvek természetesen megelõzik az intézményeket; ez utóbbiak elsõsorban eszközök. De nem kizárólag azok. Egyben tartalommal is kitöltik az önmagukban még meglehetõsen absztrakt elveket. A szabadság és egyenlõség liberális értelmezésérõl például sokat elmond, hogy a liberálisok az alkotmányos demokrácia és a magántulajdon elsõbbségén alapuló piacgazdaság hívei. Ahhoz, hogy tisztába jöhessünk vele, mit jelentene szabadság és egyenlõség TGM szocializmusában, hallanunk kellene valamit arról, milyen intézmények által koordinálná a szocialista társadalom az egyéni cselekedeteket. Ezt állította vitatott cikkem.

TGM azonban nem hajlandó nyilatkozni. \textqq{Szerintem ellen kell állni az utópiát követelõ közhangulatnak}, írja. \textqq{Amint a közönség megkapja az utópiát, azt mondja rá: utópia, nincs realitása. Ennek a játéknak nincs értelme.}

Kedves Gazsi, be kell vallanom, döbbenten állok e kijelentés elõtt. Rá akarod venni az embereket a világ rendjének felforgatására, de nem mondod meg nekik, hogy minek a kedvéért dobjanak oda mindent, mert ha megmondanád, csak legyintenének? Honnan tudhatnák, hogy a te szocializmusod nem lenne rosszabb a kapitalizmus és demokrácia legrosszabb változatánál? Honnan tudhatnák, hogy fikarcnyival is jobb lenne a szovjet szocializmusnál? Netán onnan, hogy te épp azért választod a szocialista ideált, mert az elidegenedés, az elnyomás és a kizsákmányolás minden formáját elutasítod? Melyik kortárs nyugati eszmeáramlat dicsõíti az elnyomást, melyik helyesli a kizsákmányolást, melyik követel még több elidegenedést? Ahhoz, hogy megkülönböztesd magad, meg kellene mondanod, mit értsünk ezeken a rossz dolgokon, és milyen intézményi rendtõl várjuk a visszaszorításukat. E két kérdés pedig elválaszthatatlanul összefügg, mert, mint igen helyesen írod, \textqq{eszmény és valóság} közt nem húzható éles választóvonal.

Arra hivatkozol, hogy Marx is elzárkózott a szocializmus leírásától. \textqq{Marx elmélete kritikai történelemelmélet}, írod. \textqq{Nincs elmélete - mert az ilyen teóriát helytelennek kellett tartania - arról, hogy általában hogyan kell a kizsákmányolás, az elidegenedés és az elnyomás távollétében az egyéni cselekedeteket koordinálni}.


Ez Marx-értelmezésként aligha állja meg a helyét. Marx valóban elzárkózott attól, hogy a szocializmus mûködésének technikai részleteit elõre kitalálja, de a rendszer alapvonalairól határozott elgondolása volt, s ezt minden szociáldemokrata ismerte a XIX-XX. század fordulóján. Minden szociáldemokrata tudta, hogy a szocialista gazdaság úgy fog mûködni, mint egy óriási gyár; hogy minden szükségletet természetben fognak számba venni, minden költséget munkaidõben fognak mérni; hogy az igényeket és a költségeket egy központi instancia veti majd egybe; hogy a termelés és elosztás az elõzetes terveket fogja követni, nem utólagosan mûködõ önszabályozás hangolja össze õket, mint a kapitalista piacon; hogy mindenki képességei szerint fog hozzájárulni a megtermelt javakhoz, s kezdetben munkája szerint részesedik a társadalmi termékbõl, késõbb pedig - amikor beköszönt az általános bõség - szükségletei szerint; hogy mindenki váltakozva tölt be különbözõ - termelési és vezetési - feladatokat, s hogy következésképpen megszûnnek a társadalmi osztályok; s hogy ily módon elhal az állam is mint külön apparátus által mûködtetett, kényszerítõ szervezet. Ez nem túl kidolgozott, de megvitatásra alkalmas elgondolás volt, és a vita bebizonyította a tarthatatlanságát.

\textqq{Mivel az eszményeket meg se kísérelték valóra váltani, az eszmények megvalósíthatatlansága vagy megvalósíthatósága mellett nem szólnak tapasztalati érvek}, írja TGM. Nem értem. Miért csak a történelmi tapasztalat bizonyíthatná, hogy egy ideál megvalósíthatatlan? Ha eszményeink nem tartalmatlanok, akkor érvelni lehet ellenük. Az érvelés kimutathatja, hogy nem is érdemes a megvalósításukkal kísérletezni. Az érveket pedig cáfolni kell, nem a lehetõségüket tagadni.

Más kérdés, hogy téves elmélet is betölthet termékeny történelmi szerepet. \textqq{Megállja a helyét Rousseau könyve, a Társadalmi szerzõdés, amely a polgári forradalom filozófiai programja volt?} - kérdi TGM. Aligha. S ha érvei nem érvényesek - nem kellett talán az abszolút monarchiát, a hûbéri elõjogokat, az elmaradott agrártársadalmat fölszámolni? S tévedéseivel is, nem volt Rousseau-nak érdeme abban, hogy némileg igazságosabb és civilizáltabb társadalom született, habár gondolatai a Nagy Terrorhoz is hozzájárultak?

Így igaz. De honnan tudjuk, hogy Rousseau elgondolása a polgári társadalomról nem volt tartható? Onnan, hogy kifejtette ezt az elgondolást. Ha õ is azt felelte volna vitapartnereinek, amit TGM nekem; ha nem próbált volna mondani valami fontosat arról, \textqq{hogyan kell a kizsákmányolás, az elidegenedés és az elnyomás távollétében az egyéni cselekedeteket »koordinálni«, ma kevesen ismernék a nevét}.

Kedves Gazsi, ki kell mondanom: a te szocializmusideáloddal nem az a baj, hogy téves, hanem az, hogy üres. Egyedül azt tudjuk meg róla, hogy a \textqq{polgári} társadalomra jellemzõ intézmények öszszeegyeztethetetlenek vele. Ezeknek mindenestül el kell tûnniük. Hogy a helyükbe mi lép, azt sûrû homály fedi.

Kapitalizmus

De valóban méltók-e a pusztulásra? Szerintem nem. Felettébb tökéletlenek, mégis védelemre méltó értéket képviselnek. Részük van abban, hogy társadalmunk \textqq{némileg civilizáltabb és igazságosabb} lett, hogy azzal a fordulattal éljek, melyet te alkalmazol a francia forradalom utáni világra.

A jogokkal körülbástyázott magánszféra: érték. Új tartalmat adott az egyéni és társas szabadságnak: lehetõvé tette az intim viszonyok elválasztását a személytelen kapcsolatoktól, szuverenitást adott az embereknek a csak rájuk tartozó dolgokban. Érték a joguralom: korlátozta az önkényt az állam és a neki alárendelt embersokaság viszonyában és az emberek egymás közti viszonyában is, és mindenkit egyenlõvé tett a törvény elõtt. Érték a képviseleti demokrácia: politikai tartalmat adott az egyenlõségnek azzal, hogy kötelezõ és kikényszeríthetõ törvényt csak az alkothat, akit a törvénynek alávetett emberek maguk választottak önmaguk közül. S érték a piac is: magával hozta a fogyasztói szuverenitást, megnövelte az életpálya-választás szabadságát, és hallatlan lökést adott a technikai fejlõdésnek.

Már hallom is a Marxhoz illõ gúnykacajt. Fogyasztói szuverenitás! A gazdagoknak, nem a nincsteleneknek. A pályaválasztás szabadsága! A középosztálynak, nem a szegénységben élõknek, nem a munkanélkülieknek. Technikai fejlõdés! A hadiiparral mint húzóágazattal az élen és nyomában a környezet pusztulásával.

Nem tartozom azok közé, akik behunyják a szemüket a társadalmi egyenlõtlenség, a természetes környezet fenyegetettsége vagy a fegyverkezésben rejlõ veszélyek elõtt. Azokhoz sem tartozom, akik úgy vélik, hogy korunk minden bajának gyógyszere a piac lehetõ legnagyobb mértékû deregulálása és az állami feladatok minél nagyobb részének átruházása a minél szabadabb piacra. Amikor TGM még nem volt szocialista, a liberalizmusnak ezt a szabadpiac-idealizáló változatát képviselte, magas színvonalon. Akkor is vitában álltam vele. De vitában állok vele most is, amikor azt javasolja, hogy dobjuk el a piacot és a magántulajdont.

A jogokkal védett privátszféra sem csupa kívánatos dolgot állít elõ. Társadalmunkban az esélyegyenlõség legmakacsabb ellensége a szülõ-gyerek kapcsolat: ez örökíti át nemzedékrõl nemzedékre a szerzett elõnyöket és hátrányokat. Mi a megoldás: elválasztani az újszülötteket a szüleiktõl, vagy kitartóan keresni azokat a megoldásokat, amelyek révén az induló hátrányok ellensúlyozhatók?

A joguralom felszíne alatt is kiáltó igazságtalanságokat találunk. A fehérgalléros bûnözõk védelmét a legjobb ügyvédek csapatai látják el, az ágrólszakadt tolvaj örül, ha kirendelt védõje nem alszik el a tárgyalásán. Mi a megoldás: elvetni a joguralom intézményeit, vagy keresni a lehetõséget a kiszolgáltatott emberek törvény elõtti helyzetének javítására?

A piaccal sem áll másképp a dolog. Felszámolása új problémákat teremtene anélkül, hogy a régieket megoldaná. Ha valamiben, ebben biztosan van tapasztalatunk.

S amikor - okkal - azon háborgunk, hogy a piac mily könnyen termel egyenlõtlenséget és kiszolgáltatottságot, ne feledkezzünk meg arról sem, hogy a piac ugyanakkor a modern társadalom egyik legrobusztusabb egyenlõsítõ intézménye is. Nemcsak arra gondolok, hogy keresztülgázol a kasztok, rendek, céhek özönvíz elõtti kiváltságain. Az új keletû, gazdasági eredetû egyenlõtlenségek iránt sincs tisztelettel. Ma Nyugat-Európában magas, néhol kirívóan magas a munkanélküliség. Ez rossz dolog. Az állam egyebek közt úgy próbál segíteni a bajon, hogy adót csökkent, csökkentve ezáltal a munkaerõ foglalkoztatásának költségeit. Ennek is van rossz oldala, mert - egyebek közt - a szociális juttatások terhére megy. De miért kell adót csökkenteni? Azért, mert a tõke elvonul a harmadik világba, ahol a munkaerõ sokkal-sokkal olcsóbb, mint Európában. Emberek milliói, akik elképzelhetetlen nyomorúságban tengõdtek, megélhetéshez jutnak, és felemelkednek a bérmunkások osztályába. Csökken a távolság köztük és nyugati embertársaik között.

Világunk soha nem lesz tökéletes; mindig szükség lesz arra, hogy a piac fogyatékosságait az állam közremûködésével, az állam fogyatékosságait a piac közremûködésével korrigáljuk. És mindig szükség lesz a demokratikus politikára, hogy mindkettejük fogyatékosságait korrigálja.

Demokráciára nemcsak azért van szükségünk, persze, mert a piac és az állam esendõ intézmények - a demokrácia is az -, hanem mindenekelõtt azért, mert az egyenlõbb, békésebb, szabadabb, környezettudatosabb, szolidárisabb világhoz való közelítés nem pusztán technikai kérdés. Nem olyan feladat, melynek megoldásához elegendõ volna a tervezõasztal mellé ülve új szabályokat, új eljárásokat kieszelni. E feladat kapcsán érdekek és világszemléletek csapnak össze, és szembesítésüknek politikai küzdelemben kell végbemennie. Ami semleges technikai megoldásnak látszik, gyakran önzõ érdekeket szolgál vagy ideológiai elfogultságokat fejez ki. Ebben egyetértünk.

Persze TGM felfogásában a helyes politika a forradalmi politika. De még ha türelmetlenül várja is a mindent elsöprõ forradalmat, a politikai cselekvés az õ számára sem merülhet ki puszta várakozásban. Sokat elmond a forradalmárról, hogy rövid távon mit támogat, és mi ellen hadakozik.

Politika

Kedves Gazsi, cikked nagy erkölcsi pátosszal íródott; azt hiszem, politikai állásfoglalásaid enélkül nem is érthetõk. Így hát vizsgálatukat azzal kell kezdenem, hogy a köztünk lévõ nézeteltérés morális vetületérõl beszélek. Amit mondhatok, fájdalmas lesz, de te tudod: olyasvalaki mondja, aki nehéz idõkben a küzdõtársad volt, és ma is baráti aggodalommal követi nyilvános szereplésedet.

\textqq{Nekem - szemben Adammal és veled - nem tiszta a lelkiismeretem}, írod befejezésül. Ebben a mondatban szemrehányás van elrejtve, hisz végig amellett érvelsz, hogy annak, aki a rendszerváltásban közremûködött - ha becsületesen szembenéz az eredménnyel -, nem lehet jó a lelkiismerete.

Oka van megbánni tetteit.

Szerintem a bûnbánat még a te mai álláspontodon is indokolatlan. Hisz az \textqq{államkapitalizmust}, ugye, \textqq{szocialista módon} nem lehetett megdönteni, de mégiscsak meg kellett dönteni. Ezt te mondod, én másképpen mondanám.

Ha ezt belátjuk, abból még nem következik, hogy nekünk csak a rendszerváltás sikereihez van közünk, emberi költségei sajnálatosak ugyan, de nem ránk tartoznak. Nem háríthatjuk el magunktól a felelõsséget azok sorsáért, akik elszegényedtek, munkanélkülivé váltak, elvesztették a tisztes egészségügyi ellátás minimumát. De az emiatti erkölcsi rossz érzést nem szabad összekeverni a bûnbánattal, mert megbánni azt kell, amit helytelen volt megtenni. A rendszerváltást helyes volt megcsinálni.

Vannak helyzetek, amikor a legjobb döntés is veszteségekkel sújt olyan embereket, akik a rájuk zúduló hátrányokról nem tehetnek. Az õ veszteségeik miatti rossz érzésnek azonban nem arra kell inspirálnia, hogy ne tegyük meg, amit kell, vagy hogy utólag gyakoroljunk bûnbánatot, hanem arra, hogy ismerjük fel: bár azt tettük, ami helyes, mégis az adósaik vagyunk, és erõnk szerint rójuk le az adósságunkat. Tegyünk azért, hogy a világ, melynek megteremtésében részt vettünk, egalitáriusabb és méltányosabb legyen.

Azt hiszem, Gazsi, te összekevered ezt a két dolgot, és ez a konfúzió megboszszulja magát. Mint aki egykori vétkét igyekszik jóvátenni, minden fájdalmas gazdasági intézkedés ellen tiltakozol, nem vizsgálva, hogy mi volna az ára annak, ha elmaradnának, és minden életszínvonal-emelõ intézkedést lelkesen üdvözölsz, nem vizsgálva, hogy milyen árat kell fizetni értük. 2002-ben megdicsérted a Medgyessy-kormányt száznapos programjáért, melynek következményeit a mai napig nyögi az ország. 2004-ben a kórház-privatizáció ellen nyilatkoztál. 2005 õszén felszólítottad Gyurcsány Ferencet, hogy oldja fel a költségvetési tartalékok zárolását. Legutóbb afölött lelkesedtél, hogy a Schröder-kormány belebukott \textqq{népellenes} programjába, mellyel a társadalombiztosítás exponenciálisan növekvõ deficitjét próbálta megállítani. Természetesen a munkanélküliségnek sem vagy barátja - ki volna az. Ám a deficit fedezésére kényszerülõ kormány eladósodása, a magas adók és járulékok, valamint a magas munkanélküliség között összefüggés van. Mi a \textqq{népellenes}: hagyni, hogy a költségvetési hiány kezelhetetlenné váljon, vagy csökkenteni a deficitet?

Az ilyen ellenvetésekre azt szoktad felelni: ezek az összefüggések a kapitalista rendszer belsõ összefüggései, te pedig a kapitalizmust mindenestül elveted. Csakhogy nem egy jobban mûködõ alternatívát ajánlasz a kapitalizmus logikájába illeszkedõ, \textqq{népellenes} politika helyett, hanem jóléti intézkedéseket a kapitalizmuson belül, ahol az általad is elismert összefüggések uralkodnak. Retorikád forradalmi, de a napi politikában szinte mindig a retrográd oldalra sodródsz. Csak akkor állsz tévedhetetlenül a jó oldalon, amikor az emberi jogokat, a megtaposott kisebbségeket véded. Ilyenkor még mindig a régi Gazsi vagy. De ezt nem a marxizmusodnak köszönheted. Ezt a marxizmusod ellenére õrizted meg egykori önmagadból.

A te elsõdleges közönséged ma az MSZP tagságának és a környezetéhez tartozó értelmiségnek az a része, mely nem tud megbékélni pártjának modernizálódásával. Nemrég azt írtad, hogy akik az MSZP-ben baloldali fordulatot sürgetnek, többnyire nacionalista fordulatra gondolnak. Ehhez természetesen semmi közöd. De közöd van ahhoz a hangulathoz, hogy a pártvezetés a népnyúzásra specializálódott, szívtelen liberálisok fogságába került.

Mint tudod, nem tartozom az MSZP szavazói közé. De tisztában vagyok vele, hogy az egész magyar - szocialista és liberális - baloldal sorsát évtizedekre eldöntheti, hogy az MSZP-vel mi lesz. E párt jövõje hosszú ideje pengeélen van. Szavazóbázisa választásról választásra öregszik, s még mindig aránytalanul nagy részét adják a Kádár-korszak nagyiparának egykori \textqq{fellegvárai}. Egyetlen megbicsaklás hirtelen elsöpörheti. Tekints Lengyelországra!

A szocialisták egyebek közt attól szenvednek, hogy soha nem tudták a maguk Bad Godesbergjét megcsinálni. Te ma azoknak vagy ékes szavú szószólója, akiknek minden idegszáluk tiltakozik a magyar Bad Godesberg ellen.

Félek, ezt valóban okod lesz megbánni.

Vitatott cikkemben a legnagyobb elismerés hangján írtam arról, hogy Jacek Kuronnak miniszterként volt bátorsága személyes felelõsséget vállalni a sokkterápiáért, mellyel a Szolidaritás-kormány kihozta a válságból a lengyel gazdaságot. Te azt felelted, hogy nincs szemem a hozzám legközelebb állók erkölcsi vereségéhez. De mi volt ebben az erkölcsi vereség?

Netán az, hogy egy meggyõzõdéses szocialista - mert Jacek kétségkívül az volt mindhalálig - a kapitalizmus logikájába illeszkedõ program mellé állt? Való igaz, e program nem az \textqq{önkéntes mozgalmak sokaságára épülõ, hatalommentes és közösségi társadalom} megteremtését készítette elõ. De amikor te kiálltál a Medgyessy-kormány száznapos programja mellett, te is egy olyan intézkedéscsomagot támogattál, melynek szocialista utópiádhoz édeskevés köze volt, s ezt ki is mondtad.

Vagy abban állna az erkölcsi vereség, hogy míg te látod és mások számára is világossá teszed a különbséget a végcél és a rövid távú célok között, addig a Szolidaritás-vezérek - mint mondod - \textqq{hamis tudattal} cselekedtek? Nem vették ugyanis észre, hogy egy szocialista munkásmozgalom vezetõiként a polgári forradalom céljait váltják valóra. \textqq{Önmagukat csapták be}. Nem tudom, kire gondolsz. A Szolidaritás megmaradt szocialistái nyíltan szembefordultak a kapitalista úttal, támadták a sokkterápiát, és önálló baloldali pártot alapítottak. Jacek nem tartott velük, és nagyon is jól tudta, mit csinál.

Marad az, hogy a sokkterápia, ami mellett õ agitált, elvett az emberektõl, a jóléti állam pedig ad nekik. Ezért lett volna Jacek sorsa az erkölcsi bukás? Az emberek helyzetén javítani jó dolog, rontani rajta rossz. Csakhogy nem mindig lehet úgy javítani, vagy legalább a nagyobb rosszat elkerülni, hogy közben ne okozzunk - olykor súlyos - rosszat is. És amikor nem lehet, akkor a politikai közszerepet vállalók nem azzal bizonyítják morális emelkedettségüket, hogy nem néznek szembe a közjó elõmozdításának emberi költségeivel, hanem azzal, hogy van bátorságuk a fájdalmas igazság szemébe nézni, és vállalják a gyakorlati következményeket.

Jacek szemébe nézett az igazságnak. Ez nem lesújtó, hanem felemelõ. \textqq{A nagyságnak, írta Hegel, nem részvéttel adózunk, hanem csodálattal.}

Kezdetnek az is elég volna, ha ebben egyetértésre jutnánk. 

\section{Tamás Gáspár Miklós:Az utak elváltak - Még egy válasz Kis Jánosnak }


\begin{flushright}
Kis János írása a Szolidaritás létrejöttének 25. évfordulójáról (Népszabadság, 2005. augusztus 27.), válaszom (ugyanott, október 1-jén), az õ viszontválasza (október 8-án), úgy érzem, elég fontos kérdéseket vetett föl, függetlenül kettõnk személyétõl, álláspontjától és vitairataink sikerültségétõl.
\end{flushright}

Ezeknek a kérdéseknek a tisztázása azonban mégse lehetséges, ha ennek a vitának a sajátosságaitól eltekintünk.

VITAMÓDSZEREK

Kis János viszontválaszában (\textqq{Szocializmus, kapitalizmus, politika: Viszon[t]válasz Tamás Gáspár Miklósnak}, Népszabadság, 2005. október 8.) három bájos trükköt alkalmaz.

Elõször is megváltoztatja a vita tárgyát. Bírálatomra az õ nézeteinek a kifejtése adott alkalmat, álláspontjának védelmére azonban kevés szót veszteget, ehelyett az én föltételezett gondolataimat véli górcsõ alá venni.

Másodszor: gondolataimat elsõsorban vitaírásom néhány odavetett megjegyzése alapján véli elemezhetni, mintha nem írnám ezeket a baloldali esszéket tizenegy esztendeje (vö. \textqq{Búcsú a jobboldaltól?} Világosság, 1994/5-6.). Ezeket az írásokat mintegy ezerlapnyi kötet foglalhatná magába. Egy részüket nyilván olvasta.

Harmadszor: amikor kérdõre von s megkérdezi, ugyan mit akar a szocializmus, akkor elfeledni látszik, hogy több mint kétszáz esztendõs eszmeáramlat, tudományos irányzat és politikai mozgalom céljairól van szó, amelyek nem éppen ismeretlenek, s amelyekrõl nekem nem szükséges beszámolnom, éppen mert ismertek. Mit szólna hozzá, ha kérdéseket tennék föl neki a liberalizmusról, amelyeket Mill, Rawls, Dworkin rég megválaszolt?

Nyilvánvaló, hogy a liberális-konzervatív ortodoxia magyarországi egyeduralmának körülményei között csak rossz választásaim maradnak, ha vitamódszerét rám erõlteti: ha összefoglalom vázlatosan a szocializmus \textqq{célkitûzéseit}, fejtegetéseim utópikusnak fognak tetszeni, sõt: \textqq{bolsevik módra} fölülrõl és kívülrõl a valóságra erõltetettnek. Ha nem teszem, akkor -- az utóbbi évtizedben keletkezett mûveimre hézagosan emlékezõ olvasó szemében -- koncepcióm vagy \textqq{üresnek} (!) fog tetszeni vagy felelõtlennek, hiszen (mintegy) olyan utazásra hívom magammal, amelynek eltitkolom az irányát. Ez a vitamódszer (ha elfogadnám) nyilván jó lenne retorikai \textqq{legyõzésemre}, de semmi lényeges nem derülne ki a vitából.

Én nem óhajtok vitapartneremen fölülkerekedni (nemcsak elvi, hanem vérmérsékleti okokból se vagyok kompetitív). Ami itt fontos, az nem kettõnk intellektuális és társadalmi pozíciójára vonatkozik.

Az mindenesetre jólesik, hogy régi bajtársam, Kis János aggódik értem. Hátha el tudom most oszlatni homlokáról a csüggedt együttérzés bús felhõit.

RENDSZERVÁLTÁS

A tõkés rendszer ellenfeleinek nincs mit siratniuk az 1989 elõtti rezsim bukásán. Több okból sem. Elõször is, \textqq{a létezõ szocializmus} (amint azt többször volt szerencsém kifejteni, s nemcsak nekem) a bérmunkán, a munkabéren, az árutermelésen, a pénzen, a tõke és a munka elválasztásán, munkamegosztáson, egyenlõtlenségen és társadalmi kiváltságokon alapuló rendszer volt, tehát a legtöbb tekintetben: kapitalizmus, természetesen persze államkapitalizmus. A régi rendszer még ma is föllelhetõ hívei arra hivatkoznak, hogy megszûnt a termelési eszközök magántulajdona. Eltekintve attól, hogy \textqq{a keleti tömb} területén a legtöbb modern termelési eszköz, gazdasági egység eleve állami serkentés, állami beruházás, állami alapítás révén keletkezett, a magántulajdon megszûnése a szovjet rendszerû országokban puszta illúzió. A magántulajdon -- a római jog alapján, amelynek érvénye egyetlen ún. \textqq{szocialista} országban se szûnt meg -- a birtoklás föloldhatatlan abszolútságát jelenti, ahol a tulajdon mûködtetése (munka) révén senki nem szerez tulajdonosi (rendelkezési és elidegenítési) jogosítványokat. A dolgozók szemszögébõl közömbös, hogy a termelõeszközöket magánszemély, befektetési vagy nyugdíjalap, bank vagy a sztálinista állam \textqq{tulajdonolja}, hogy ezt a szörnyû, magyartalan igét használjam. Az ún. \textqq{létezõ szocializmusban} a kizsákmányolás alapvetõ társadalmi ténye fönnmaradt.

De ez még semmi.

Mondani se kell -- gúnyolódtak is rajta az emberek eleget --, hogy a munkásosztály nem lett uralkodó osztály. Ha a munkástanácsok rendszere jött volna létre tulajdonosi jogosítványokkal (ezt nevezte Karl Korsch szocializálásnak), ha megszûnt volna a tõke és a munka elválasztása, amely persze soha, egy pillanatra se szûnt meg, akkor a dolog másként is alakulhatott volna talán. Ámde tévedés azt hinni, hogy Terv és Piac ellentéte azonos a szocializmus és a kapitalizmus ellentétével. Kétségtelen, hogy a régi rendszer nem volt piaci rendszer, de ez nem tette szocialistává, habár a rejtett piaci elemek már elég korán megjelentek benne, noha nem váltak meghatározóvá.

A tervezõ állam teljhatalma, az élezõdõ, majd enyhülõ terror, az általános munkakényszer, az érdekképviselet, tiltakozás és nyílt ellenvélemény tilalma, egyszóval a diktatúra kétségtelenül a piac eltorzítására vagy hiányára (is) vezethetõ vissza. Hiszen a kapitalizmus fõ jellemzõje, hogy az értéktöbblet elsajátítása a piacon történik, nem pedig jogi vagy fizikai kényszerrel. Az SZKP XX. kongresszusa (1956) utáni, posztsztálinista rendszer e tekintetben hibridnek tekinthetõ, bár a kényszer elemeinek túlsúlya egyértelmû. Az értéktöbblet elsajátításának piaci módozata azt diktálja, hogy a munkaerõ-áru eladója jogilag szimmetrikus, szerzõdéses viszonyba lép (önként) a vevõvel (a tõkéssel). A szerzõdés paramétereit a piaci viszonyok (többek között árviszonyok) szabják meg: a kényszer társadalmi, nem a személyes kötelezettségek körébe tartozik, mint a premodern rendszerekben. A munkaerõ és munkaidõ ára annak a függvénye, hogy a piacon mekkora profitot tud kikényszeríteni a tõkés vállalkozás. A szerzõdés betartását a törvény garantálja.

\textqq{A létezõ szocializmusban} nem ez történt. Az állam szabta meg a termelési célokat, s e céloknak alárendelten allokálta azokat a forrásokat, amelyeket a munkaerõ fönntartására és reprodukciójára szánt; a munkaerõ-áru eladóinak (a proletároknak) az alkupozícióját az általános munkakényszerrel és a bérszínvonal termelési ágankénti relatív egyenlõségével gyöngítette -- a szervezkedési és sztrájktilalmon kívül. Ezért cserébe alacsony szintû létbiztonságot nyújtott -- ameddig le nem csapott rá a válság, és ameddig nem vált képtelenné a növekvõ fogyasztási és népjóléti igények kielégítésére. A gazdasági egységek egyben népjóléti egységek is voltak -- a vállalati üdülõktõl, sztk-tól, könyvtártól az általános \textqq{gondoskodás} informális alakváltozataiig. A feszültségeket egy ideig a fokozott függõleges mobilitással is enyhítették. Ezek a vonások azonban nem egyedülállóan \textqq{a létezõ szocializmus} kizárólagos sajátosságai. A vállalatnak a termelésen túlterjeszkedõ (jóléti, társadalombiztosítási, egészségügyi, szabadidõt szabályozó) funkciói megtalálhatók az eléggé sikeres japán, dél-koreai, tajvani nagyvállalatoknál is.

Az állam középponti szerepe nem azt jelenti, hogy a régi rendszerben nem volt uralkodó osztály. A bürokratikus \textqq{új osztály} realitás. Az államkapitalizmusban betöltött hivatalnoki-menedzseri pozíció késõbbi konvertálása magántõkési és tõkés menedzseri pozíciókra szintén.

Föl kell figyelni arra a fantasztikus egybeesésre, amellyel az ún. \textqq{jóléti állam}, \textqq{szociális állam} egyszerre került válságba Nyugaton és Keleten, az 1970-es években. A népjóléti költségek beleharaptak a profitokba, ezért a bõvített újratermelés (beruházás, hitel, fejlesztés) válságba került. Azt se hagyjuk figyelmen kívül, hogy a tervezõ, \textqq{gondoskodó}, jóléti államnak nemcsak sztálinista-posztsztálinista verziói vannak, hanem szociáldemokrata, keresztyénszocialista, New Deal-es, fasiszta és nemzetiszocialista változatai is. A piac kiiktatása, korlátozása nem volt a kommunista program sajátossága.

A bolsevik/sztálinista típusú, diktatórikus, tervezõ államkapitalizmus természetesen nem volt piaci rendszer, de evvel a saját korában nem állt egyedül: megtartotta a kapitalizmus igen fontos jellemzõit. Antikapitalista szemszögbõl nem kár érte.

\textqq{Demokratikus} nézõpontból szintén nem kár érte. Az emberi viselkedés különféle szabályozási mechanizmusai (a komplex modern társadalmakban különösen) összefüggenek. Az értéktöbblet elsajátításának nem piaci szerzõdéses, hanem kényszerû modellje nyilván szerepet játszott az emberi autonómia elbírhatatlan korlátozásában, amely ellen \textqq{a keleti tömb} népei ismételten föllázadtak -- ez a lázadás az, ami még mindig közös hagyományunk Kis Jánossal, habár a végsõ, az 1989-i fordulat sikerének megítélésében élesen eltér a véleményünk.

A Terv helyettesítése Piaccal, az egypártrendszer helyettesítése pluralista versengésen alapuló közvetett, parlamenti \textqq{demokráciával}, azaz képviseleti rendszerrel a régi rezsim válságának (logikailag) az egyik lehetséges, valójában az egyetlen megoldása volt. Elismerem, hogy a másutt már hanyatló, dekadens fázisába jutott liberális kapitalizmus mást jelentett az államkapitalista-diktatúrás \textqq{keleti tömb} országaiban, mint Nyugaton. Elsõsorban a kifejezési szabadság beköszöntése, a kulturális és világnézeti cenzúra megszûnése óriási haladást jelentett, és ma is jogos öröm forrása.

Ám a megújulás ígérete nemcsak ennyiben állt. Én magam is a közügyekben némi szerepet vitt demokrata csoportok egyikéhez tartoztam, s ezeket az ígéreteket komolyan gondoltam, akárcsak Kis János és mások. Miért? Elsõsorban azért, mert hittem abban a bizonyítatlan hipotézisben, amely a piacban \textqq{a nemes individualizmus} forrását látta, az emberi (nemcsak személyi) autonómia forrását, amelynek nyilvánvaló, elkerülhetetlen ára -- gondoltuk -- az egyenlõtlenség és egyéb, nehezen elviselhetõ társadalmi aszimmetriák. A megújulás azt jelentette volna -- hadd váltsam egykori tüzes szónoklataimat és áradó szenvedélyû írásaimat száraz elvontságra -- , hogy a tervezéstõl elválaszthatatlan hiánygazdaság átadja a helyét az általános jólétnek, a szürke passzivitás a tevékeny részvételnek, az elnyomás okozta defenzív cinizmus a \textqq{hangos és követelõ} össztársadalmi-politikai vitának, és így tovább.

Ehelyett az egész keleti tömbben precedens nélküli gazdasági összeomlás következett be, az életszínvonal visszaesése, a reáljövedelmek csökkenése, gazdasági egységek ezreinek megszûnése, régi anómiák fölújulása és újak elharapózása, politikai közöny, ordító legitimációhiány, az államok szétrothadása, a nemzeti függetlenség(ek) elvesztése, a társadalmi ellenállási potenciál szétesése, az ún. \textqq{civil társadalom} meggyöngülése, a morgással és gyûlölködéssel elegy kelet-európai szolgalelkûség megszilárdulása, meredek kulturális hanyatlás, nemzedéki és civilizációs falak emelkedése, rasszizmus és etnicizmus, tiszteletet érdemlõ és tekintélyt élvezõ intézmények bomlása, az egyenlõtlenségek megsokszorozódása, a jogrendszer hatástalansága -- nem beszélve a durva és közönséges mûveletlenség, civilizálatlanság, erõszak elterjedésérõl, a legalsó osztály (a \textqq{mélyszegénységben} élõ underclass), a \textqq{színesnek} értelmezett rasszok, a nõk, a külföldiek elleni hátrányos megkülönböztetésrõl, a szociális, faji-etnikai, regionális és kulturális szegregációról és gettósodásról.

Ennek a létrehozásában (habár szándéktalanul és önkéntelenül) részt venni, kedves János, nem fölemelõ, hanem tragikus. Hegelt idézed: \textqq{A nagyságnak nem részvéttel adózunk, hanem csodálattal.} Ám ezt írta Goethe Schillernek Jénából 1803. november 27-én: \textqq{Hegel egészen kiváló egyéniség; csak éppen állításaival oly sok minden szöges ellentétben áll.} Veled is ez a helyzet, János.

KAPITALIZMUS

A mai kelet-európai kapitalizmus (amelynek helyi története nem folytonos az 1948 elõtti elmaradott, félfeudális, \textqq{függõségi} kapitalizmussal, ezért Szalai Erzsébet joggal beszél \textqq{újkapitalizmusról}) már a fölületen is mutat érdekes vonásokat. Ezek a fölületi, ideológiai vonások mutatnak változékonyságot, de a magyarországi variáns elég tipikus. Két alváltozata tûnik föl ma: az elitizmus és a populizmus. A liberális elitizmusnak nálunk összekeverednek a hõsies és az öngyötrõ, mazochisztikus jegyei. A liberális elitista hõsiesen (és reménytelenül) áll ki az ún. \textqq{népszerûtlen} intézkedések mellett. Szemében a többség érdekeit sújtó, pl. takarékossági intézkedések már csak azért is helyesek, mert az értõk szûk, de magasan képzett, kifinomultan gondolkodó, a többség vad, artikulálatlan, gondolattalan szenvedélyeinek, vágyainak, indulatainak nem engedõ észjárása igazolja õket. A jelenség annyira kiélezõdött, hogy lassacskán a \textqq{népszerû} a \textqq{helytelen} szinonimájává válik, olyannyira, hogy Kis János is a hagyományosan \textqq{haladónak} tartott népjóléti, egyenlõsítõ intézkedéseket egyenesen \textqq{retrográdnak} nevezi, egyszerûen azért, mert az uralkodó gazdaságpolitikai ortodoxia ráncolni szokta szemöldjeit láttukon.

A liberális elitisták minden szokványos újraelosztási lépést \textqq{osztogatásnak} szoktak nevezni ma Magyarországon, mintha az ilyen lépésekre vállalkozó kormányzatok a magukéból \textqq{osztogatnának}, nem pedig a dolgozók által termelt értéktöbblet egy kis részét osztanák vissza a népnek. Ezek a lépések persze lehetnek célszerûek és józanok, vagy célszerûtlenek és meggondolatlanok, az \textqq{osztogatás} képzete mint olyan azonban azt a látszatot kelti, mintha a szigorú, de jóságos atya (az állammal összefonódott uralkodó osztály) a tékozló fiú (és lány) jogtalan, sõt: mértéktelen és hisztérikus követelõzésének engedne. Sem a \textqq{népszerûség}, sem a \textqq{népszerûtlenség} nem kritériuma a helyes gazdaság- és társadalompolitikának, de azért demokrataként óvakodnánk azt mondani, hogy a köztársaság honpolgárainak többsége eleve csak tévedhet. A régi jogászmondás: in dubio pro reo (kétes esetben a vádlott javára döntsünk) szellemében én azt mondom, in dubio pro plebe (bizonytalan esetben döntsünk a köznép javára).

A liberális elitizmus platonista gyökerei világosak: a kérdéseket a szakembereknek kell eldönteniük racionális érveléssel, a nép (ahogy ma hazánkban elbûvölõen mondani szokták: \textqq{a tömeg}) véleménye nem számít -- csak vélemény, s mint ilyen: megalapozatlan. Nos, olykor igen, máskor nem. Valamely nézet népi eredete nem érv a nézet ellen, további érvekre van szükség. Az uralkodó elitista (nálunk jócskán jozefinista-aufklärista, azaz fölvilágosult abszolutista ízzel) nézetek -- mint mindig, most is -- divatjellegûek és konformisták. Negyven-ötven esztendõvel ezelõtt a keynes-i ortodoxia uralkodott, a kereskedelmi és államháztartási hiányt, az államadósságot és az inflációt nem tartották olyan súlyosnak, mint ma, s ha valaki emiatt aggódott, azt mondták, hogy a technikai fejlõdés, a megnövekedett kereslet és a növekvõ lakosság majd elintézi a dolgot hosszú távon, s ha nem, in the long run we're all dead, mondta Keynes, hosszú távon mind meghalunk. Az anticiklikus keresletszabályozás (keresletbõvítés) helyesnek vagy helytelennek tetszik, attól függõen, hogy \textqq{a befolyásos körökben} épp mi az uralkodó vélemény -- ehhez teszik aztán hozzá \textqq{a racionális érveket}.

Az elitizmussal szemben a honi (és egyéb kelet-európai) populizmus nem valódi, nem hiteles, nem autentikus. A jelenlegi kormányzat adócsökkentõ, antibürokratikus és pártpolitika-ellenes (az ellenzék \textqq{aknamunkáját} kifogásoló) politikájával szemben a \textqq{populistának} bélyegzett ellenzék gyógyszerként adócsökkentést, hivatalnoklétszám-csökkentést javasol, búcsút int \textqq{a pártpolitikának}, s az ellenfél \textqq{megosztó}, a nemzetet kettészakító \textqq{aknamunkájára} panaszkodik. A \textqq{populista} kelet-európai jobboldal nem populista, bár -- akárcsak vetélytársa -- mindenféle szólamokkal óhajtja megnyerni a választók kegyét. A nagytõke képviselõi úgy nyilatkoztak, hogy csökkenteni kell a közalkalmazottak, köztisztviselõk létszámát, hát az összes párt elkezdte utálni a bürokráciát, amelybõl él. Rossz tréfa az egész.

Ámde a valódi ellenfél nélküli liberális elitizmus gyökere -- s ez összefügg a folklorizálódott és kissé elszínezõdött platóni örökséggel -- az a roppant szimpla meggyõzõdés, hogy az emberi természet történeti változásait figyelmen kívül lehet hagyni, ezért lehet történelmi-társadalmi kontextuson kívül eldönteni, mi a racionális (ésszerû) és mi nem. Az a legkevesebb, hogy ez zárójelbe teszi a történetfilozófia, a szellem- és társadalomtudományok Kanttal elkezdõdött fejlõdését, a teljes szociológiát és antropológiát úgy, ahogy van.

A racionális döntések így piaci optimumokra vonatkozó döntések, amelyek kimondatlan föltétele, hogy adott tér- és idõbeli keretben a profitot nem szabad állami beavatkozással csökkenteni, mert ez a beruházásokat s miattuk a növekedést, a termelés és a munkaerõpiac stb. bõvülését veszélyezteti. Így aztán a verseny vagy más külsõ kockázatok miatti profitveszteséget ha nem is kompenzálja az állam (bár ez gyakori), olyan \textqq{környezetet} kell teremtenie (a neoliberális/neokonzervatív ortodoxia szerint), amelyben \textqq{egyensúly} van, azaz a föltételeket folyamatosan úgy módosítják, hogy csökkenjenek a piaci kockázatok -- s a dolgozók emiatti veszteségeit úgy tartsák kordában, hogy megmaradjon a politikai stabilitás, a munkabéke, s alacsonyan tartsák a munkaerõnek és a munkaerõ reprodukciójának az árát (és járulékos társadalmi költségeit).

Ebben a fölfogásban nincs osztályharc, a két látható partner: a tõke és az állam.

Elõször is: akkor szokták mondani, hogy \textqq{nincs osztályharc}, amikor a burzsoázia áll nyerésre.

Másodszor: az osztályharc \textqq{tiszta} frontjait valóban elhomályosította a (nép)jóléti (\textqq{szociális}) államban az igen magas újraelosztási hányad, amelyben meredeken emelkedtek a tõkejövedelmekkel szemben a munkajövedelmek, amelyben a menedzserek bevétele és befolyása gyakran meghaladta a hagyományos burzsoákét, amelyben az egyéni befektetõkével szemben megnõtt az intézményes-korporatív befektetõk és tõketulajdonosok részaránya és befolyása, amelyben megsokszorozódott az értelmiség létszáma és politikai-kulturális hatalma, amelyben a hagyományos katonai rendtartás helyett a szabadidõ megszervezése, az oktatás, a szórakozás, a rekreáció (üdülés, sport, \textqq{mûélvezet}), az innováció állami finanszírozás, szervezés és irányítás alá került, amelyben a tervezés és az állami (elsõsorban katonai, másodsorban infrastrukturális és \textqq{civilizációs}) megrendelés, a K+F állami stratégiája egyre nagyobb szerepet játszott. Ennek a korszaknak a nagyjai -- De Gaulle-tól Willy Brandtig és Harold Wilsonig -- csakugyan azt hitték, hogy az osztályharcnak és (Daniel Bell szerint) \textqq{az ideológiáknak} (értsd: a proletárszocializmusnak) vége, végük van.

2005-bõl visszatekintve furcsa, hogy éppen az ilyen viszonyok ellen (az Egyesült Államokban nem más, mint a jobboldali, de a korszellemtõl mégis befolyásolt Richard M. Nixon teremtette meg a modern népjóléti-társadalombiztosítási rendszert és szüntette meg a faji szegregációt), többek között az ilyen \textqq{manipuláció} és a \textqq{kooptálás} (\textqq{befogás}) ellen tört ki 1968 (Olaszországban: 1969) forradalma, amely -- többek között a szociáldemokrata és eurokommunista pártok és az általuk vezetett szakszervezetek árulása folytán -- vereséget szenvedett; ekkor kezdõdhetett meg a neokonzervatív forradalom, amely \textqq{az osztály nélküli társadalom} álmarxi fogalmával operálva fojtotta el a nyugati munkásosztály utolsó nagy lázadásait. Mire a nyugati proletariátusnak a \textqq{harmadik világ} kizsákmányolása révén biztosított relatív elõnyeit (amelyekre hivatkozott \textqq{az ideológiák végét} hirdetõ publicisztikai \textqq{elmélet} a hetvenes években) megszüntették, helyreállt a burzsoázia ideológiai hegemóniája -- amelyet komolyan kétségbe vont a szociáldemokrata jóléti államon élõsködõ radikális ellenkultúra, vö. Antonioni, \textqq{új hullám}, free cinema, nonfiguratív festészet, diákmozgalom stb. --, amelynek többé nem kellett szponzorálnia a világnézeti ellenfelet.

A jóléti állam teljes \textqq{életvilágát} szétzúzta a neokonzervatív ellenforradalom, amelyben a világnézeti hegemóniát a burzsoáziának a jóléti állam immár megszûnt valóságára való hamis hivatkozása tette lehetõvé. Immár nem pusztán a jövedelmi, presztízs- és státusrétegzõdés különböztette meg egymástól az embercsoportokat, hanem a \textqq{tiszta} osztályviszonyok (ismét), de addigra a munkásosztály politikai és kulturális intézményeit \textqq{kooptálták} (\textqq{befogták}). Már rég nem \textqq{középosztályosodás} folyik (az ún. \textqq{kisvállalkozások} súlya csökken; az önfoglalkoztatók nem vállalkozók a magyarországi statisztika ismert csalása és az érdekeltek olykori hamis tudata ellenére), hanem proletarizáció. A vereség tisztán politikai, de ez épp elég.

A kapitalizmus gyõzelmébõl azonban nem következik, hogy \textqq{racionális}. Ami valóságos, az észszerû -- mondta Hegel. A kortárs kapitalizmus olyan elvetemülten ésszerûtlen, annyi fölösleges, elkerülhetõ szenvedés okozója, hogy ebbõl arra is következtethetnénk, hogy nem valóságos. Az a tagadhatatlan emancipációs potenciál, amellyel valaha rendelkezett, kimerülni látszik. A tõkés modernség egykori nagyságát az a feszültség tartotta fönn, amely az eldologiasodás tragédiája és a személyi függõségbõl való folyamatos fölszabadulás között állott fönn. Shakespeare, Goethe és Marx ez utóbbit is tragikomikusnak látta, ezért nehéz õket érteni és elfogadni. Ez nem a fölvilágosodás elbeszélése a modern történelemrõl.

Kelet-Európában -- amely ma a nemzetközi reakció központja -- a kapitalizmus egyetlen, abszolút valóságnak látszik. Amint azt megírtam már (La Nouvelle Alternative 60-61, 2004. március- június), itt a \textqq{kommunista} rendszer (a \textqq{létezõ szocializmus}) kiirtotta a kapitalizmus történelmi ellenfeleit: \textqq{jobbra} a premodern elemet (\textqq{a trón és az oltár szövetségét}), \textqq{balra} a forradalmi munkásmozgalmat. Lenin és Sztálin tanácsköztársaságában nem volt szocialista munkásmozgalom, munkástanács, sztrájk és szakszervezet. De igazi nemesség és klérus se. Kulturális és politikai értelemben csakugyan csak az állam és a tõke létezik itt. De hát ez puszta helyi, provinciális félreértés.

SZOCIALIZMUS?

Kis János téved abban, hogy én csak a baloldalra és a magam nézeteire vonatkozó megjegyzéseire válaszoltam. Ez írásom terjedelmének mintegy 15 százaléka. De ha már errõl van (lett) szó, hát legyen. Elõször is tisztázzuk: az \textqq{önigazgatás} szó sok mindent jelent, de \textqq{szocializmust} nem. (Ezt érti félre -- önmagában igen érdekes -- hozzászólásában Krausz Tamás, a neves történész és szlavista.) Önigazgató, a dolgozók tulajdonában lévõ gazdasági egységek léte a tõkés piacon jó dolog lehet, enyhülhet a hierarchia nyomása. De kérdés, hogy a piaci versenyben ezek a szövetkezeti vagy más elv alapján szervezett egységek hogyan tudják elkerülni a piaci verseny következményeit: a reálbér csökkentését, a technika és a munkaintenzitás fejlesztésével, a munkaidõ növelésével, \textqq{racionalizálással}, leépítéssel, elbocsátásokkal kieszközölt \textqq{versenyképességet}, a más üzemek dolgozóival õket mint tulajdonosokat és tõkés vállalkozókat szembeállító, a többi dolgozók relatív pozícióját is mindig rontó versengést. Ha jó is az önigazgató vállalat dolgozóinak, a társadalom általános helyzetén nem sokat javít -- az illúziók kártékonyságáról nem is szólva.

A bürokratikus-diktatúrás, \textqq{thermidori} államkapitalizmus körülményei között -- amint a régi, titói Jugoszlávia gyászos példája is mutatja -- az \textqq{önigazgatás} csak zavarokhoz vezetett. Az önigazgatás föltehetõleg a szocializmus adekvát politikai formája -- de a nemzeti bolsevik Jugoszláviában ebbõl nem lett, nem is lehetett semmi más, mint némi sápatag decentralizálás és \textqq{vállalati önállóság}. A dolgozók (majd ideológiailag \textqq{a haladó értelmiség}) persze kihasználták ezt -- ameddig lehetett -- a nagyobb szabadság érdekében, de a \textqq{piaci reformok} és a \textqq{tervgazdasági ortodoxia} közötti, minden \textqq{létezõ szocialista} államra jellemzõ huzavonába az újítás belepusztult.

A szocializmus céljai több mint kétszáz éve változatlanok. Osztályuralom helyett osztály nélküli társadalom, kizsákmányolás helyett szimmetrikus együttmûködés (s ebbõl következõen: egyenlõség), munkakényszer helyett a munka és a szabad kreativitás (játék, mûvészet, testgyakorlás) közötti különbség eltüntetése, a merev munkamegosztás helyett sokrétû és változatos tevékenység, állam és hierarchia helyett anarchia (azaz hatalomnélküliség), nemzeti, faji, felekezeti ellenségesség helyett nemzetköziség, vallás helyett tudomány, a patriarkális család helyett a nõk fölszabadítása, a tradicionális, kulturális, nemzedéki stb. kiváltságok fölszámolása, a hadsereg és más fegyveres erõszakszervezetek megszüntetése, a háborúk kiküszöbölése. Természetesen ez nem pusztán aktivizmus és politikai mozgósítás kérdése, hanem az érték, a tõkeviszony, a csere átalakulásáé. Politikai formája nem lehet más, mint az autonómia, konkrétabban: minden közösség, elsõsorban a termelõközösség önirányítása (munkástanács); ezt kissé félrevezetõ \textqq{közvetlen demokráciának} nevezni, hiszen a demokrácia is hatalomgyakorlási forma, a cél pedig a hatalom megszüntetése.

Végsõ soron a liberalizmus is a hatalom gyöngítésére, spiritualizálására, szublimálására (Bibó szerint: \textqq{humanizálására}) törekszik, ám mindig megáll a gyárkapunál. A piac hatalomnélküliségének hipotézise (az állam kaptafájára húzott hatalomképzet ellentéteként: spontaneitás, termékeny zûrzavar) akkor lehetne helyes, ha az ún. \textqq{piaci szereplõket} külön-külön egyetlen egységnek tekintenõk; holott a gazdasági egységekben van hierarchia és dominancia, és a szerzõdéses viszonyokon belül, a szerzõdés \textqq{önkéntes} megkötése után nincs se szabadság, sem egyenlõség. Ha a szabadsággondolat belép a gyárkapun (a szoftvercég jelképes kapuján akár), akkor a piaci szabadság illúziója szertefoszlik. A munka, tudjuk jól, gyötrelem (nincs nevetségesebb a jelszónál: \textqq{visszaadjuk a munka becsületét} -- miért, volt neki?). Az emberi társadalom csak annyira emberi, amennyire a munka idõbeli és fontossági részarányát radikálisan csökkenteni képes.

Egyáltalán nem bánt, hogy el kellett ismételnem ezeket az évszázados gondolatokat (célképzeteket), habár most aztán mondhatják -- s ezt akartam elkerülni -- hogy \textqq{utópista}, \textqq{képtelenségeket beszél}. Ezek a szocializmus céljai, de nem véletlen, hogy Marx nem volt utópista, a marxisták nem utópisták. A német ideológia szerint a szocializmus \textqq{a valóságos mozgalom maga} (ebbõl is látszik, hogy Bernstein nem volt rossz marxista). Az érdekes problémák azonban ezután kezdõdnek. A döntõ kérdés a kapitalista valóság helyes megítélése. A munkásosztály gazdasági és strukturális értelemben épp úgy létezik, mint százötven évvel ezelõtt, ám a \textqq{hegemónia} tekintetében (azaz politikai és kulturális értelemben) már nem. Mint osztály létezik, mint \textqq{rend} (a szó weberi értelmében) már alig. Az osztálytársadalomnak strukturális jellemzõje az osztályharc, az osztályellentét, ez nem függ a proletariátus \textqq{tudatosságától}. Ám ha az uralkodó ideológia sikert ér el abban, hogy az osztálykérdést letagadja, az el kell hogy gondolkoztasson bennünket. Igaz, \textqq{az uralkodó eszmék az uralkodó osztály eszméi}, mondta Marx, de ez nem minden. Ez az ideológiai siker a mozgalom valóságos kudarcának következménye. Akkor is, ha ma a mozgalom sok helyütt föltámadni látszik (no nem Kelet-Európában), a kudarc méretei félelmetesek. A szociáldemokrácia, a leninizmus, a hruscsovista és eurokommunista reformizmus vereségének okairól írtam másutt. Ami világos, hogy pillanatnyi föladatunk a szinte konszenzuálissá vált polgári ideológiával szembeni elméleti és politikai küzdelem. Ez azért szükséges mindenek fölött, mert az ideológia jelentõsége -- Marx, sõt: Gramsci ideje óta -- gigantikus méretekben megnõtt. Amint azt Guy Debord már 1967-ben megmutatta zseniális, prófétai könyvében, a \textqq{látványosság} (\textqq{spektákulum}) termelése a kései kapitalizmus gazdasági és erõszakhatalmának lényegévé válik. A tévé, az internet és a mobiltelefónia fúziója pedig -- a jelenlegi politikai körülmények között, és persze nem a nagyszerû technika miatt -- a status quo olyan támaszát jelentheti, amely ellen már csak éhséglázadás, fundamentalista káosz és félbolond etnicizmus lehet hatásos (ehhöz ugyanis elég a puszta szóbeliség, a rémhír, a hiedelem és a rugalmas elõítélet).

A nép még mindig nincs abban az állapotban, hogy jogos legyen Metternich ismert szólása: \textqq{a fajankók, akiket közvéleménynek nevezünk}, de ez lehet a jövõ. A közvélemény simán eltûri azokat az átlátható ideológiai csalásokat, amelyek pl. elhitetik, hogy értelmesek az afféle kijelentések, amelyek szerint \textqq{a gazdaság (mint olyan) jól teljesít}, \textqq{a gazdaság bajban van}, \textqq{a gazdaságnak erre vagy arra van szüksége}. Gazdaság (mint olyan) nem létezik. A különféle osztályok, illetve az egyes népek érdekei eltérnek egymástól, s ha nem is zéró-summa játékra emlékeztetnek, a gazdaság jellege nem lehet mindenkinek egyszerre hasznos. Osztályharc folyik. \textqq{A gazdaság} kifejezésen a sajtó a tõkét érti, még az elosztási viszonyokat, az életszínvonalat, a foglalkoztatást, a munkaidõt se érti bele. Ezt a teljesen elfajult fogalomrealizmust le kell leplezni.

Legalább ekkora baj van az uralkodó ideológia antihistorizmusával. Megkérdezik tõlünk -- ahogy Kis János is megkérdezte tõlem --, hogy milyen \textqq{mikroalapokon} alapulnak \textqq{majd} a döntések, ha nem áll fönn a tõkés piac anonim és a tõkés állam explicit (jogi és fizikai) kényszere. Ez a kérdés arra a tarthatatlan föltevésre épül, hogy az emberek motivációs rendszerei állandók, a racionális modellek idõfölöttiek. Marcel Mauss, Polányi Károly, Paul Veyne igazán kielégítõen bebizonyította, hogy a gazdasági tranzakciók indítéka (\textqq{motívuma}) egyáltalán nem állandó, és egyáltalán nem alapul mindig a modern kapitalizmusban megszokott érdek- és haszonkalkuláción, elõnymaximalizáláson stb. (Ezt állítani még a kései kapitalizmusban is erõs túlzás.) A motivációs rendszerek a gazdasági-társadalmi változásokkal alakulnak, nem szükséges -- mert illuzórikus, \textqq{ideológiai} vagy utópikus jellegû -- az átalakításukhoz elõleges erkölcsfilozófiai reform. (Az altruizmus -- önzetlenség, áldozatkészség -- magasztos dolog, ám leggyakrabban a nacionalizmus, a vallási fanatizmus és az átfûtött politikai mozgósítottság velejárója. Önmagában történetileg nem jelent semmit.)

BALOLDALI POLITIKA

Kis János tizenöt éve elõször egy másik írásában baloldalinak nevezte magát. Kis János tizenöt éve elõször részletesen és szépen ír a rendszerváltó rendszer által elõidézett gazdasági, szociális, környezeti, morális, kulturális katasztrófáról. Kis János ünnepélyesen kijelenti, hogy egalitáriusabb (egyenlõbb) társadalom megteremtését óhajtja. Mégis ellenzi az egyenlõséget szolgáló, redisztributív (újraelosztó) gazdasági intézkedéseket, s a Magyar Szocialista Párt tekintetében -- amelynek egyik áramlata sem az én \textqq{közönségem}, ez tévedés -- új \textqq{Bad Godesberget} sürget, azaz a demokratikus szocializmussal való szakítást. \textqq{Bad Godesberg} (Németországban) a Baloldali Párt megalakulásával és Schröder kancellár bukásával véget ért, történelmi szerepe megszûnt. A Magyar Szocialista Párt -- amelynek a vezetõi a második világháború óta legreakciósabb, imperialista, militarista, fundamentalista amerikai kormányzat kegyéért vetélkednek a jobboldallal -- nemcsak hogy megejtette már régen a maga \textqq{Bad Godesbergjét}, hanem rég túl van rajta: a kapitalizmus föltétel nélküli híve. Természetesen az MSZP baloldali bírálata minimális politikai kötelesség, szembesítése a szociáldemokrata hagyománnyal minimális intellektuális kötelesség.

Az a meggyõzõdésem, hogy forradalmi politikára van szükség -- azaz olyan politikára, amely a kapitalizmus meghaladására törekszik demokratikus úton és a szabadság irányában --, nem lehet akadálya annak, hogy \textqq{polgári baloldali}, vagyis egyenlõsítõ programokat, a dolgozók, nyugdíjasok, tanulók életszínvonalát javító, diszkriminációellenes intézkedéseket (barátaimmal együtt) támogassak, bár tudom vagy tudni vélem, hogy (szemben a \textqq{polgári baloldal} véleményével) az egyenlõtlenség és az igazságtalanság nem ok, hanem következmény, a magántulajdon, a kizsákmányolás és az osztálytársadalom következménye. Ezért világos, hogy a jóléti (szociális) állam logikája gyakran rendszeridegen, és a tõkés piaci rendszer szemszögébõl sûrûn pazarló, nem hatékony, bürokratikus; hatásai gyakran \textqq{perverzek}, azaz az egyenlõsítõ szándékkal ellentétes hatást tudnak kifejteni. Vívmányait -- mint látjuk -- könnyû visszavenni, ellenkezõjükre fordítani. Támogatásom föltételes és defenzív. Amint föltételes és defenzív a támogatásom azoknak az erõknek -- amelyekkel \textqq{népfrontosan} együttmûködöm --, amelyek néha akaratlanul úgy tüntetik föl, mintha a \textqq{globalizáció} és a \textqq{neoliberalizmus} a kapitalizmus szinonimája lehetne, amelyek a tõkés uralkodó osztály (burzsoázia) helyett \textqq{gazdasági elitrõl} beszélnek. Ezek az eufemizmusok (szépítõ kifejezések) alkalmasak a bûnbakképzésre, amely mindig az alapvetõ küzdelem elleplezéséhez vezet, ezúttal többnyire szándéktalanul. Nem mintha a globalizáció, a neoliberalizmus vagy a spekulációs tõke gyászos szerepe ne volna realitás. Az új szociális mozgalmak (az antiglobalizációs-antikapitalista mozgalmak, a környezetvédõ és nõmozgalmak, a melegmozgalmak) képzeletgazdagsága, ötletessége, kis és nagy léptékû reformjavaslat-dömpingje káprázatos. Különösen a cybertér és a szerzõi jog piactalanításával kapcsolatos -- megvalósulóban lévõ -- ideák ígéretesek.

Nyilván nem óhajtom megvárni a világforradalmat avval, hogy erõmhöz mérten hozzájáruljak a kelet-európai dolgozó tömegek helyzetének javításához, amit ultrabaloldali barátaim egyébként rossz néven vesznek tõlem.

Tehát az elkerülhetetlen politika -- a forradalmiság és a reformpolitika kombinációja (bár a sajtóban a \textqq{reformok} ma mindig neoliberális-neokonzervatív reformokat jelentenek, de én itt szocdem reformizmust értek rajta) -- kettõs, kétszintû, ezért ellentmondásos. Csak úgy nem lesz belõle öncsalás és félrevezetés, ha folytonosan vitatjuk és újraértékeljük. Nyilván nem azokkal kell vitatkoznom, akik minden kicsit is haladó népjóléti, diszkriminációellenes vagy környezetvédelmi intézkedést vagy tervet \textqq{osztogatásnak}, \textqq{atyáskodásnak}, \textqq{demagógiának} neveznek a szokásos népmegvetõ, elitista, antidemokratikus modorban.

Természetesen tudom, hogy ez a kettõs politika, súlyosbítva a radikális nézõpont enyhe groteszkségével valamely reakciós régióban, kockázatos vállalkozás. Egyrészt irreálisnak tüntethet föl nagyon is valóságos törekvéseket, másrészt egyszerûen beolvaszthatják a kulturális nagyüzembe.

Horkheimer és Adorno írja (A felvilágosodás dialektikája, 1944/47, magyarul: 1990): \textqq{A mai társadalom nyilvánosságában szóhoz sem juthat olyan panasz, amelynek tónusán a vájtfülûek már meg ne szimatolták volna azt a prominenciát, amelynek jegyében a háborgó velük kiegyezik.} De lehet ezt még kedvezõtlenebbül látni. Walter Benjamin írja (\textqq{Baloldali melankólia}, 1931, magyarul: Angelus novus, 1980): \textqq{...A baloldali radikalizmus olyan magatartásmód, amely már semmiféle politikai akcióval nem vág össze. Nem ettõl vagy amattól a politikai irányzattól áll balra, hanem általában attól, ami lehetséges. Hisz kezdettõl fogva kizárólag azon igyekszik, hogy negativisztikus nyugalomban élvezze önmagát. A politikai harc átváltoztatása a döntés kikényszerítésének módszerébõl szórakoztató objektummá, termelõeszközbõl fogyasztási cikké -- ez az effajta irodalom utolsó slágere.} Nos, ezt a félelmetes sorsot el kell kerülni, és ennek Kelet-Közép-Európában az egyetlen módja az egalitárius reformokkal szembeni fönntartásos szolidaritás, a szakszervezetek valóságos munkájában való részvétel, az új szociális mozgalmak támogatása. Urambocsá, még a jobboldali szociáldemokratákkal való kritikai párbeszéd is. Nem a radikális ízlés, hanem a radikális program az érdekes.

Azokkal a valóságos félelmekkel szemben, amelyeket a költségvetési egyensúly és általában a stabilitás miatt aggódók fogalmaznak meg, két nagyon komoly gondolatot lehet szembeszögezni. Az egyik csak kérdés: stabilitás -- kinek? Kis János hallani véli \textqq{a marxi gúnykacajt}, de én nem vagyok ennyire derûs. Nincs ok triumfálni, ha leszögezzük: a sok tekintetben persze kívánatos stabilitás nem mindenki érdekeit szolgálja egyformán, hogy nagyon halkan és óvatosan fogalmazzak. A világméretû válságból -- amelynek egyik fõ oka a \textqq{harmadik világ} kizsákmányolása és a vele szembeni ellenállás -- nem föltétlenül az európai gazdasági stabilitás amúgy is reménytelen õrzése (a bezárkózás a piaci ortodoxia és a rettegõ idegengyûlölet csúf mikrokozmoszába) a kiút. Ezt Nyugaton és a \textqq{harmadik világban} már egyre többen látják; politikailag ez az oka a marxizmus hatalmas méretû (egyelõre fõleg kulturális és tudományos) föltámadásának Európában, Észak- és Latin-Amerikában, Indiában, Japánban és (féllegálisan persze) a kínai nyelvterületen. (Ez kollektív vállalkozás, a marxizmus nem az \textqq{én} szeszélyem, mai eredményei igen jelentõsek, ha Magyarországon errõl kevesen is tudnak.)

A másik gondolat: a helyzet így nem maradhat. A dilemma nem az, hogy meggondolatlan uszítók, mint szerénységem, megzavarják-e a tõkepiaci ortodoxia (nem létezõ) mennyországának idilli békéjét, hanem az, hogy a mélyen elégedetlen, osztályérdekeiben és nemzeti önérzetében joggal sértett társadalom forradalmi vagy ellenforradalmi politikában keresi-e a kivezetõ utat. Nézzünk szembe a valósággal: a jelenlegi tûrhetetlen helyzettel (vö. \textqq{dübörög a gazdaság}) szembeni lázongás a jobboldal energiáit táplálja Kelet-Európában (és csak itt). Lásd a szlovákiai konkordátumot, a Kaczynski ikrek diadalát, a klerikalizmus és a sovinizmus elõretörését nálunk és a Balkánon, s ami a legveszélyesebb: a volt Szovjetunió területén. Nem a status quo vagy az egyenlõsítõ reform között van itt a fõ konfliktus -- bár ez talán sajnálatos --; az a kérdés, hogy a tõkés rendszerbõl kifelé mutató, leküzdhetetlenül fölbukkanó mozgások az emancipáció vagy a tekintélyuralom felé fognak-e kibontakozni.

A fönnálló rend képviselõi -- bár nem tudni, meddig lesznek formálisan hatalmon -- ebben a küzdelemben két tûz közé kerülnek, ami kínos és sajnálatos. Velük is együtt lehet menni sok dologban, legalábbis azokkal, akik nem csak szavakban ellenzik a rasszizmust, az ultramontán klerikalizmust, a nõgyûlöletet, a faji diszkriminációt, a homofób õrületet, a bevándorlóellenességet, a környezetrombolást, a rendõrállami jelenségeket és így tovább. De a fölsorolt szörnyû jelenségek a fönnálló rend alapvetõ, Kelet-Európában ideológiailag elrejtett alapvetõ bajainak a patológiás kivetülései, az emancipációs és autonómiás vágyak eltorzulásai a maguk népi formájában. A fönnálló rend humanista hívei, mint a huszadik század elején vagy a harmincas években, most se tudnak ezen segíteni, bár morális helytállásukat és jóindulatukat becsülöm -- és tanulok belõle.

Az erõtlen erkölcsprédikáció (mint pl. Adam Michnik nyárspolgári siránkozása az általa is létrehozott rendszer anyagiassága meg a \textqq{pénzuralom} fölött), amely ráadásul sérti azokat, akik nem jókedvükben lettek e patológiák áldozatai, hatástalan. Azoknak, akik nem akarják az ellenforradalmat, forradalmi megoldásokon kell törniük a fejüket.

\section{Rév István : Önszervezõ utópia - Megjegyzés Kis János és Tamás Gáspár Miklós vitájához}

\begin{flushright}
Különleges kegyelmi pillanatban vált romhalmazzá az államszocialista rendszer. Jó okkal feltételezhetõ, hogy húsz évvel korábban, 1968-69 táján az összeomlás lehetõsége sem kényszeríthette volna egy kerekasztal köré a szembenálló feleket, akik közül egyesek akkor munkás-önigazgatást, mások paraszti kistulajdont, valóságos szövetkezeteket, vegyes gazdaságot, harmadik utat, legalizált második gazdaságot, reprivatizációt, igazi (?) köztulajdont vizionáltak volna.
\end{flushright}


A hatvanas évek második fele az újbaloldal, az antropológiai romanticizmus, a nemzeti felszabadítás, a radikális kritikai gondolkozás idõszaka volt. A nyolcvanas évek vége azonban, szerencsénkre, intellektuális sivatagnak tûnt föl, amely látszólag nem kínált teret a társadalmi, gazdasági és ideológiai kísérletezéshez. Úgy tetszett, nincsen sem idõ, sem alternatíva, így azután a készen kapott, máshol már kipróbált, a hírek szerint bevált megoldások és elvek átvételében lehetett gyorsan dûlõre jutni. Kevesen emeltek kifogást: az aktív szereplõk generációk sorsát elõre eldöntõ új helyüket keresték.

Tizenöt év múltán többet tudunk, mint a rendszerváltás megfontolt elemzésre alkalmatlan napjaiban. Nem csupán azért láthatunk másként, mert rendelkezésre áll az elmúlt másfél évtized tapasztalata: a gazdaság kezdeti összeomlása, az addig elképzelhetetlen társadalmi, anyagi egyenlõtlenség, a szegények tömegével szemben kevesek hivalkodó gazdagsága, az állam alig palástolt függõsége ócska érdekcsoportoktól, a politikai színtér avítt parlagisága, de lassú közös gyarapodásunk is, rozoga, sérülékeny intézményeink alkotmányos garanciái és védelemre érdemes szabadságjogaink. Tizenöt évvel ezelõtt felelõsen gondolkodó ember nemigen állhatott volna elõ társadalmi méretû kísérletek ötletével. Tizenöt év azonban nagy idõ: 1945-ben senki sem sejthette elõre, hogy tizenöt év múlva véget érnek az ötvenes évek, és a hatvanas évekkel egy egészen új korszak veszi kezdetét. Ma többet tudunk, mást is tudunk, mert idõközben megváltozott körülöttünk a világ, ha Magyarországról nézve ez ma még alig pontosan kivehetõ. Tizenöt évvel ezelõtt nemcsak a kommunizmus omlott össze, de éppen tizenöt éve készült el a legelsõ honlap az interneten. Úgy tûnik, hogy a változó társadalmi közeghez igazodó technológia alapjain olyan új gazdaság- és társadalomszervezõdési rendszer alakul, amely lassan megszüli az önreflexiót, a már nem csak naiv ideológiai elemzést is.

A világgazdaság leglátványosabban fejlõdõ ágazataiban  -- a piaci és a nem piaci alapokon mûködõ szervezeteknél egyaránt  -- az elmúlt években a termelés és elosztás radikális decentralizációja zajlik. A XIX. században létrejött és a XX. század második felében szélsõségesen kiteljesedett központosítás, a gazdasági egységek teljes körû hierarchizációja mintha átadná a helyét a hálózatszerûen széttagolt szereplõk együttmûködésének. A folyamat legismertebb eredménye természetesen az internet (aminek eredeti koncepciója egy valóságos személyhez, Tim Berners-Lee nevéhez köthetõ), milliók központi koordinálás nélküli fejlesztõmunkájának és használatban továbbfejlesztésének eredménye. Az internet mûködését ma már nagyobb részben szabad (hozzáférésû), nyílt forráskódon alapuló  -- bárki által felhasználható, másolható, továbbfejleszthetõ, továbbadható  -- programok biztosítják. Az adatok nem egy központi adatbankból, hanem egy rendkívül bonyolult, átláthatatlan, központtal nem rendelkezõ hálózatról érkeznek a felhasználóhoz. Miközben az információt, a tudást, a kultúrát egyre több, mind szigorúbb és hosszabb megkötéseket elõíró nemzeti és nemzetközi jogszabály igyekszik nyereséget hozó áruként kezelni és elzárni a kevésbé tehetõsek elõl, mégis, ma már egyre szabadabban juthatunk információhoz, kultúrához, értékes tudáshoz, amelyet nem hagyományos piaci alapon mûködõ szervezetek állítanak elõ vagy forgalmaznak.

Háború zajlik. A front egyik oldalán hagyományos, huszadik századi piaci logikával mûködõ konglomerátumok, az információt, kultúrát, tudományt szórakoztatóipari áruként forgalmazó AOL Time-Wernerek, megfejthetetlen, továbbfejleszthetetlen, titkosított kóddal operáló Apple, Microsoft és szabadalmaikat állami privilégiumokkal halhatatlanná tévõ társaik, a másik oldalon tizenkét éves gyerekek, akik hatékonyabban képesek a kultúrát terjeszteni, mint az árjelzésekkel operáló, rendõrök, ügyvédek, állami felügyeletek védelme mögé húzódó piaci szereplõk.

A háború megítélésében technikai, gazdasági, jogi, politikai és morális érvek keverednek. A szoftverfejlesztés apró lépésekben haladó technikai, intellektuális, nem hagyományosan koordinált tevékenységet igényel, ezért lehet sikeres a szabad forráskódot használó, széttagolt fejlesztõk kollaborációja. Hasonló folyamat zajlik a genetikában; az emberi géntérkép is ilyen együttmûködés eredménye. Vannak esetek, amikor a szabad hozzáférés nem alternatíva, hanem az egyetlen lehetõség súlyos problémák megoldására. A jelenlegi szabadalmi rendszerben gazdaságilag irracionális befektetni már lejárt szabadalmú gyógyszerek úgynevezett másodlagos hatásainak kutatásába. Ha az aszpirin gyógyítaná a rákot, egyetlen cég sem fektetne pénzt a kísérletekbe, hiszen nem tudná szabadalmaztatni a felfedezést. Így csak decentralizált, önkéntes munkán alapuló kutatással lehet próbálkozni, aminek eredménye azután mindenki számára szabadon hozzáférhetõ.

Gyakran közgazdasági megfontolásból legyintenek a világgazdaság új fejleményeire. A közkeletû közgazdasági vélekedés szerint a tulajdonjogok létrejöttének racionális alapja a külsõdleges tényezõk (az externáliák  -- vagyis a költségek és nyereségek) internalizálásának igénye: \textqq{A tulajdonjogok azért alakulnak ki, hogy internalizálni lehessen az externáliákat, akkor, ha az internalizálás nyeresége meghaladja annak költségeit}  -- írta klasszikus megfogalmazásában a közgazdász Harold Demsetz. Míg a megfogható, fizikailag létezõ javak esetében az externáliák jelentõs része  -- a környezet szennyezése, az erõforrások felélése, a közös földek legelõinek kimerülése  -- negatív következményekkel jár, a szellemi tulajdonjavak esetében az externáliák  -- amilyen a tudás terjedése  -- elsõsorban pozitív elõjelûek. Ami a fizikai javak esetében költség, az a szellemi javaknál nyereség. Az információ olyan közös jószág, amelyet a nélkül lehet fogyasztani, hogy ettõl másoknak kevesebb jutna belõle.

Az új, gazdaság-, társadalom- és kultúraszervezõdési alternatívákról folytatott viták többsége ma a szellemi tulajdonjog kérdéseivel foglalkozik. A választás érthetõ, hiszen amint azt már az idõszámítás elõtti ötödik században a szofisták  -- talán Prótagorász vagy egyik követõje  -- észrevették, a tudást úgy lehet áruba bocsátani, hogy az eladónak nem kell lemondania az addig birtokolt jószágról. (Paradox módon az ismereteket áruként kezelõ szofisták elõfutárai voltak a tudás demokratikus elsajátításáért fellépõ mozgalmaknak, hiszen úgy vélték: nemcsak a kiválasztottak, de bárki  -- aki hajlandó fizetni érte  -- képes elsajátítani az ismereteket.) A szellemi javak nem rivális jószágok  -- miközben én fogyasztom, használom, te is élvezheted a hasznát, egyetlen szellemi termék létrehozása elvileg, sõt gyakorlatilag is végtelen felhasználó igényeit elégítheti ki zéró marginális költségráfordítással. (\textqq{Írd meg egyszer, futtasd mindenütt!}, amint a szabad szoftvermozgalom mottója állítja.)

Az államszocialista rendszer látványos kudarca is hozzájárult azonban ahhoz, hogy a tulajdonjogokról folytatott mai viták többsége a szellemi tulajdonról folyik. A szocializmus a kisajátítók kisajátításával kezdte; a XIX., XX. századi gazdaság talaján a tulajdonjogok radikális vitatása a fizikai javak, a megfogható termelési tényezõk közös tulajdonba vételét jelentette. A megfogható jószágok kisajátítása csak radikális, forradalmi változások következménye lehet, és a XX. század második felére nyilvánvalóvá vált a kísérletek tragikus következménye. Radikális politikai megfontolások talaján nem terem több gabona  -- bár Amartya Sen kutatásai azt sejtetik, hogy demokráciában kevesebben éheznek, mint önkényuralmi rendszerekben, a termelõeszközök köztulajdona még a világ egyetlen táján sem segítette a politikai rendszerek demokratizálását. Az információ köztulajdona lehetõvé teszi a fontos kérdések folyamatos, nyilvános vitatását; a hagyományos egyirányú média egyeduralmát felválthatja az interaktív társadalmi kommunikáció. A mûködõképes demokratikus rendszer feltétele az aktív, hatékony állampolgári részvétel. Az internet közvetlenül nem eredményez magasabb terméshozamot, de ha általánosíthatóak a Nobel-díjas Sen Indiában szerzett tapasztalatai, a korábbinál több kenyér jut a legszegényebbeknek ott, ahol cenzúrázatlanul terjedhet a köz tulajdonaként kezelt információ.

Az információ, a kultúra, a tudás közös tulajdonba vétele, bár a szellemi javakkal kereskedõ társaságok államilag megtámogatott kiváltságaiba ütközik, nem igényel forradalmat. A Microsoftot nem, csak egy alternatív operációs rendszert lehet közjószággá tenni. A szellemi közjavak együtt létezhetnek a piacon értékesített magántulajdonnal, még akkor is, ha az együttélés súlyos konfliktusokkal és jogi hidegháborúval jár. A szellemi köztulajdon hívei úgy hiszik, hogy létrehozható a javak egy részének alternatív tulajdonjogi rendszere, függetlenül a fizikai javak tulajdonjogának eltérõ intézményi szabályaitól. Ezért esik szó az egészségügyi információhoz jutás jogáról, de nem az egészséghez kapcsolódó alapvetõ emberi jogról. Jogom van (lenne, ha Afrikában ki tudnám fizetni a 4000 dollár elõfizetõi díjat) olvasni a Malária címû folyóiratot, de a szellemi köztulajdon támogatóinak nincs válaszuk arra, hogy milyen jogon gyógyuljak ki a maláriából. Úgy tetszik, hogy a \textqq{köztulajdon} szocialista gyakorlatának bukása után alig valakinek van mersze másról, mint a szellemi javak társadalmasításáról beszélni.

Egyre több tárgy kezelhetõ azonban úgy, mint ha digitális jel, az információ kézzel megfoghatatlan egysége lenne. A fizikai és szellemi javak világát elválasztó határ egyre képlékenyebb; szellemi tulajdonról beszélve szavaink mindinkább a megfogható tárgyak fizikai világát érintik. Ami azelõtt megfogható volt, mára testetlen alakot öltött. A 2004. évi amerikai biotechnológiai ipari konferencián két jogász és egy bioinformatikus bemutatta a gyógyszerkutatás és fejlesztés alternatív modelljét. A modell ott mûködhet, ahol a profitkilátások ésszerûtlenné teszik a szükséges kezdeti befektetéseket: ahol nincs jelentõs fizetõképes kereslet, mivel a betegek szegények, elesettek, nem képesek érdekeiket érvényesíteni, nincs mûködõ egészségbiztosítás. Tipikusan ebben a helyzetben van az a körülbelül ötszázmillió trópusi betegségben szenvedõ afrikai, akinek kilátása sincs arra, hogy gyógyszerhez jusson. A javasolt modell, a Tropical Disease Initiative a biológia és a számítástechnika konvergenciáját használja ki. A számítógépes gyógyszerfejlesztés hasonló elven mûködik, mint a számítógépvírust felfedezõ program kifejlesztése. Mindkét esetben hatalmas adathalmazban, a forráskódban lévõ parányi szemcséket kell megtalálni. A biológiában genomnak nevezik a forráskódot, és géneket keresnek, amelyek aktiválása vagy deaktiválása a kívánt hatáshoz vezet. A bioinformatika is kísérleteket végez: csak éppen helyhez kötött laboratórium helyett a virtuális térben, számítógépen, in silico.

A változások teoretikusai általában nem forradalomról beszélnek; vigyázó szemüket nem Párizs (elõvárosai)ra vetik, még akkor sem, amikor Marx Tõkéjének az eredeti tõkefelhalmozásról, a közlegelõkrõl, a bekerítésekrõl szóló, történetileg téves passzusait idézik. Eben Moglen, a Columbia Egyetem jogprofesszora, a Free Software Foundation egyik alapítója és jogi tanácsadója 2003 januárjában közzétette dotKom(munista) Kiáltványát, amelynek elsõ sorát a szabad információ kísértete járja be, de a szöveg radikális hevülete nem terjed túl az információ szabad áramlásának határain. Az aktivisták nem forradalomról vizionálnak, inkább önszervezõ, önszervezõdõ rendszerekrõl. A sokszor idézett klasszikus Steven Johson Emergence címû, 2002-ben megjelent mûve, amely a hangyák, az öntudat, a nagyvárosok és a szoftverek egymáshoz kapcsolódó életérõl (sic) fantáziál. A forradalmi utópiával szemben az új elméletek, mint legutóbb Joichi Ito Emergent Democracy címû írása az Extreme Democracy címû kötetben (www.extremedemocracy.com) azt keresik, miképpen jönnek létre egyszerû szabályok követésével komplex, elõre megjósolhatatlan, precedens nélküli alakzatok. Nem a II. Internacionálé által vallott történelmi determinizmusról van itt szó. Ellenkezõleg, a hangsúly mindig a központi koordináció hiányára, az önszervezõ folyamatra kerül.

Aki hagyományos forradalomra vár, könnyen elvétheti a pillanatot. Úgy járhat, mint Pozsgay Imre és a politikai bizottság tagjai, akik 1989. június 16. estéjén fellélegezve olvasták Pallagi Ferencnek, a III/III. ügyosztály vezetõjének jelentését arról, hogy sikerült Nagy Imre újratemetésének napját megúszni: senki sem támadta meg a Rádiót, nem döntötték meg a rendszert. A megkönnyebbült olvasók rossz helyen kereskedtek: nem vették észre, ami a szemük elõtt történt, hogy a tetemmel együtt rendszerük is a sírba szállt.

A XX. század története leírható úgy, mint folyamatos, erõszakos, makroszintû, központilag vezérelt beavatkozási kísérlet a dolgok menetének megváltoztatására. A gazdaság adott állapotából táplálkozó XX. századi utópiák kora a nyolcvanas években véget ért. Ebbõl a nézõpontból úgy tetszik, hogy a makroszintû utópiák helyét akkor egy másfajta technooptimizmusra építõ utópia vette át. A géntechnológia, az informatika, a nanotechnológia talaján lehetõnek tûnt föl egy új, most a mikroszintû, decentralizált önszervezõ beavatkozások átfogó sikerében reménykedõ utópia.

A rendszerváltás idején itt mással voltunk elfoglalva: éppen az utópiák kimúlását ünnepeltük abban a hiszemben, hogy az ismerõsnek vélt, utópiák nélküli új világ végre emberhez méltóbb életet hoz ezen a tájon is. A serdületleneknek, akiknek minden helyzet új, akik a létezõvel szemben a kilencvenes évek elején is a lehetségest keresték, pedig csak a magyar szupremácia, a Kárpát-medencei magyar kultúrfölény, a jobboldal által kínált radikális populizmus maradt mint elérhetõ utópia. Nem vettük észre, hogy a történelem végérõl írt lapos mondatokon túl még mi minden meglepetést hozhat a jövõ. Kiszámítható viszonyokat akartunk, nem meglepetést. Pedig Oscar Wilde, még szomorú végû pere elõtt, amikor még õ is úgy hihette, hogy minden és mindent lehet, \textqq{Az emberi lélek a szocializmusban} címû tanulmányában már megírta: \textqq{Az olyan térkép, amelyen Utópia nem található, pillantásra sem érdemes.} 

\end{document}
