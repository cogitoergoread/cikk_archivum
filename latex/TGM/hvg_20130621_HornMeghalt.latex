% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{  Horn Gyula meghalt }
\date{2013, június 20 \thanks{HVG 2013. június 20., csütörtök, 12:00} }
\maketitle


\textbf{Nekrológ egy érdekes emberrõl, aki elképesztõ paradoxonokat testesített meg. Aki bizonyos értelemben régimódi \textqq{kommunista} maradt, akinek nagyobb megtiszteltetés volt a KB-osztályvezetõi és miniszterhelyettesi poszt a Magyar Népköztársaságban, mint a miniszterelnöki \textqq{beosztás} a Magyar Köztársaságban, de aki semmire se tartotta Grósz Károly szónoklatát a fehérterrorról: az ilyesmit nem fenyegetõ beszédekkel kell megelõzni, hanem gyors és radikális kompromisszumokkal. A kompromisszumot pedig nem a magyarországi rendszerváltás szerinte \textqq{zavaros} és bizonytalan képviselõivel kell megkötni, hanem a Nyugattal.}

Horn Gyula, a Magyar Szocialista Párt legsikeresebb vezetõje és a néhai Magyar Köztársaság -- mindennek ellenére -- legsikeresebb kormányának elnöke hosszú, rettenetesen hosszú betegség után elhunyt.

Már el is felejtették.

De életében is alig értették, pedig nem volt titokzatos ember.

Azért nem értették, mert nem értették -- nem akarták érteni -- a világot, amelyhez tartozott, s amelynek szétzúzásában (olykor vonakodva) részt vett. A politikai osztály, amely az ország élére emelte, nem bízott benne. A sajtó, amely inkább támogatta a kormányát, mint bármelyik magyar kormányt, amióta magyar kormány és magyar sajtó létezik, lebecsülte és diszkréten kinevette. A hagyományos baloldal -- magyarán: az MDP/MSZMP maradéka -- fölismerte benne a rokont, mégis kénytelen volt árulónak tartani. A régi rendszerbõl megörökölt közhivatalnoki kar becsülte a számára meghitten ismerõs -- egyébként nem túl szigorú, gyakran nemtörõdöm -- fõnököt, lojális volt hozzá, s megkönnyebbülten lélegzett föl: végre valaki, aki tudja, mit jelent apparátust vezetni, s aki hû a funkcionáriusokhoz, értékeli õket, tudja, mi a hivatal, s hogy melyek a tisztviselõkre nehezedõ kényszerek. Aki elolvassa az aktákat, s az ügyek zömét rábízza az illetékes alárendeltekre, s aki nem idegenkedik a titkos ellenõrzéstõl, az állambiztonsági\emph{\textqq{double check}}~precíz és józan gyakorlatától.

A miniszterelnökség hatalma sokkal kisebb volt, mint egykor a pártközpont hatalma -- bár abban formailag hasonlított hozzá, hogy az apparátuson belül feszültségek és rivalizáló központok voltak, amelyeket részben összebékíteni kellett, részben dinamizálásra fölhasználni, a nagy cél érdekében kiaknázni a viaskodó becsvágyakat és világnézeti preferenciákat --, ráadásul Horn miniszterelnöknek szüntelenül küzdenie kellett a kormánykoalíció \textqq{külsõ} tagjával, az akkor még nagy és erõs SZDSZ-szel. Horn Gyulának ez volt az igazi ellenzék. Ideológiai okokból is, kulturális okokból is -- meg azért is, mert ezt föl tudta fogni: az ellenzék~\emph{belül}~van a kormányhatalmon, csak szövetségesként~\emph{külsõ}. Kormánya nem kétharmados, hanem majdnem négyötödös többséggel rendelkezett az Országgyûlésben, a jobboldali ellenzék (kisgazdák, Fidesz, MDF) neki nem számított, csak mint távoli veszedelem. Eleinte Torgyán volt a legerõsebb ellenzéki politikus, vele csak a legnaivabb publicisták számoltak, senki más.

Horn körülbelül úgy osztályozta~\emph{valódi}~ellenzékét, a liberális SZDSZ-t, mint elõdei a pártközpontban: neki ez volt \textqq{az értelmiség}, a kulturális tõke bosszantó, kezelhetetlen, ám nélkülözhetetlen tulajdonosa. Nélküle, s ezt Horn minden nagyfõnöki mûveletlensége ellenére jobban tudta, mint tájékozottabb vetélytársai, modern társadalomban nincs legitimáció. Mint a titkos jelentések évtizedek óta szorgos olvasója, jól tudta, hogy kik voltak szeretett~\emph{ancien régime}-jének valódi ellenfelei, s a maga módján, kissé gyûlölködve s némileg gunyorosan tisztelt bennünket.

Belátta, hogy liberális demokráciában -- a rendszerben, amelynek a saját legnagyobb meglepetésére az egyik reprezentatív vezetõje lett -- a rendszer alapvetõ adottságait (hiszen tekintetbe vételük nélkül nem lehet kormányozni) a rendszer õszinte hívei, azaz a liberálisok ismerik a legjobban. Õ nem tudott hinni a rendszer alapelveiben, de korábbi tapasztalatai megerõsítették benne, hogy a rendszerben hívõ emberek nélkül a rendszert nem lehet se megismerni, se fönntartani. Beszélgetéseink során elárulta nekem, mennyire irritálja Magyar Bálint, akit bizonyos értelemben csodált: meglepte, hogy az általa pusztán \textqq{értelmiségiként} fölfogott liberális politikusnak van hatalmi érzéke és tartalmi -- törvényalkotó, változtató -- ambíciója. Petõ Ivánt egyszerûbb volt kedvelnie, mert õt egyszerûen a személyes ellenségének tartotta, ami pszichológiailag jóval egyszerûbb eset.

Pontosan látta azt, hogy õ eléggé rátermetten és ügyesen irányít olyan kormányrendszert, amelyet voltaképpen nem helyesel, és amelynek a jövõjében nem nagyon bízik. Persze nagyon hatalomvágyó volt, ambiciózus és hiú, tetszett neki a szerep és a hírnév, de egyszer bevallotta nekem: nagyobb megtiszteltetés volt neki a KB-osztályvezetõi és miniszterhelyettesi poszt a Magyar Népköztársaságban, mint a miniszterelnöki~\emph{\textqq{beosztás}}~(így mondta) a Magyar Köztársaságban.

Esze ágában se volt azt képzelni, hogy õ olyan nagy ember, mint Kádár János.

De úgy vélte, hogy most olyan korban élünk, amelyben nem lehetségesek nagy emberek a politikában. Még azt se gondolta, hogy ne volna rájuk szükség: de az új piaci kapitalizmus szerinte kisszerû és prózai (jellemzõ, hogy ebben is osztotta a többség nézetét), legföljebb jó hivatalnokokra és menedzserekre tart igényt, az igazi tehetség elõtt a piaci vállalatoknál és a mûszaki tudományokban, az informatikában nyílik tér, a polgári politika másodrendû, így lehet õ, akinek a képességei tipikusan az értelmes beosztott képességei, az ország vezetõje, méghozzá a lehetõ legjobb. Mert ebben -- hogy az adott körülmények között õ, az illúzióit vesztett apparatcsik a legjobb -- természetesen nem kételkedett.

Számtalan más kelet-európaival együtt az 1980-as években rájött (de már 1959, a végleges szovjet-kínai szakítás után gyaníthatott valamit), hogy a \textqq{létezõ szocializmusnak} (az egypártrendszerû, tervezõ államkapitalizmusnak) befellegzett. Mivel nagyon jól ismerte a Szovjetuniót és Jugoszláviát, még alaposabban sejthette, mint mások, mekkora a baj. Világos volt, hogy a Nyugat áll nyerésre. Horn készen állt rá, hogy átnyergeljen, mert tûrhetõ pozíciót akart valahogy kialkudni egyetlen hazájának, a Magyar Népköztársaságnak. Árulásnak azt tekintette volna, ha cserbenhagyja a Pártot, ameddig a Pártnak van esélye. De nem volt. Horn bebizonyította 1956 után -- és kevésbé látványosan késõbb is --, hogy képes és hajlandó harcolni a Pártért, ha érdemes. Amikor már nem volt érdemes, akkor mindent elkövetett azért, hogy fölgyorsítsa a változás -- a rendszerváltás -- folyamatait, egyrészt azért, hogy az egész dolog minél fájdalommentesebb legyen, másrészt azért, hogy valamennyit meg lehessen tartani a pártapparátus befolyásából, s hogy ne kerüljön sor a kommunisták üldözésére.

A Köztársaság téri mészárlás politikai tudatának a középpontjában állt. A \textqq{forradalom vagy ellenforradalom} dilemmát skolasztikus, tehát érdektelen vitának tartotta, de nem volt kétséges, hogy a Köztársaság téri pártház ostromlói és védõi közül kinek a pártján áll. Semmire se tartotta Grósz Károly (az MSZMP utolsó igazi vezetõje) szónoklatát a fehérterrorról: az ilyesmit nem fenyegetõ (valójában rémült) beszédekkel kell megelõzni, hanem gyors és radikális kompromisszumokkal. A kompromisszumot pedig nem a magyarországi rendszerváltás szerinte \textqq{zavaros} és bizonytalan képviselõivel kell megkötni -- ki tudja, hol lesznek holnap --, hanem a Nyugattal. Az MSZP partnere nem Antall volt vagy Kis, hanem Kohl és Genscher (és a számon tartottnál nagyobb mértékben: Mitterrand).

A magyar kommunisták biztonságáért nem az emberi jogokra esküvõ magyar szabadelvûség kezeskedett (azóta csakugyan kiderült, hogy a magyarországi liberálisok politikai ereje kisebb volt, mint amekkorának kezdetben tetszett, habár jóval nagyobb, mint aminõrõl manapság tudni illik), hanem a NATO, az Európai Unió és mindenekelõtt: az egyesült Németország.

Horn külügyminiszter -- Németh Miklós miniszterelnökkel együtt -- Ausztria irányában átengedte Magyarországon a Nyugatra igyekvõ keletnémeteket, s evvel szerepet játszott az NDK és az egész szovjet szövetségi rendszer bukásában, a hidegháború egyik pólusának megszûnésében, a német egység megteremtésében -- s evvel a második világháború végleges lezárásában, a potsdami békemû befejezésében. Ezért nem nagy ár a garancia a magyarországi baloldal túléléséért és -- általában -- az ország tapintatos kezeléséért. Ha ez a hallgatólagos kezesség, ez a~\emph{gentlemen's agreement}~nem állna fönn, a magyarhoni pluralizmusból az a pár foszlány se maradt volna meg, amely még megtekinthetõ (például itt is). Nem lett új Köztársaság téri vérengzés, a teret meg II. János Pál pápa térnek hívja, aki arra téved, amit nem ajánlok.

Az MSZP -- amely egyre inkább Horn kezébe került Nyers Rezsõébõl -- az új rendszer elsõ négy esztendejében nem sokat beszélt, ha a kor sajtóját olvassuk: szerepe marginálisnak tetszik. A népszerûtlen Antall-, majd Boross-kormánnyal szemben az ellenzéket az SZDSZ (és a Fidesz) jelentette. Az SZDSZ kiterjesztette befolyását (már 1990 õszén, az elsõ önkormányzati választásokon óriási sikert aratott, és 1994-ben több szavazatot kapott, mint 1990-ben), de a népi közvélemény a lelkületétõl idegen ideológiai viták elõl a Magyar Szocialista Párthoz, azaz a képzeletében (és csak ott) élõ \textqq{együttérzõ bürokráciához} fordult, hogy visszaszerezze a mindmáig egyedül népszerû jóléti államot, \textqq{szakszerû} kormányzást, depolitizált közigazgatást és derûs köznyugalmat.

Mondani se kell, ez nem sikerült, mert nem sikerülhetett, de kormányzásának elsõ három évében Horn fönn tudta tartani azt a benyomást, hogy a nép óhajainak megfelelõen próbálja irányítani \textqq{a dolgokat} (hogy melyek is ezek \textqq{a dolgok}, azaz hogy mire terjed ki a kormányzás, illetve az állam eltûrhetõ mértékû és méretû hatalma, máig teljesen homályos Kelet-Európában). Aztán beleütközött a nemzedékének idegen problémákba (ökológia, rasszizmus-antirasszizmus, a \textqq{termelõ ágazatok} hanyatlása, a számára legfontosabb két ország -- a Szovjetunió és Jugoszlávia -- fölbomlásának iszonyú kísérõjelenségei stb.), és bukásba vezette a pártját.

Az MSZP késõbb -- Horn intencióival szemben -- félig-meddig liberális párttá változott, amely elvesztette megnyugtatóan bürokratikus, világnézetileg (pár kínos, szégyenlõsen rejtegetett nosztalgiától eltekintve) semlegesnek látszó jellegét. Ennyiben -- ha ez ugyan valakinek tetszik -- csakugyan betölti ma \textqq{a polgári baloldal} csöppet se irigylésre méltó szerepét a jelenlegi általános hanyatlásban, megbízhatóan alacsony színvonalon.

De Horn Gyula azért érdekesebb ember volt ennél. A paradoxon, amelyet megtestesített, elképesztõ. Horn bizonyos értelemben régimódi \textqq{kommunista} maradt, nyilvánvalóan NEM filozófiai tekintetben -- a kommunista eszme elvégre nem azonos a kelet-európai leninista-sztálinista rezsimek hagyatékával, hiszen ezek az árutermelésre és bérmunkára alapozott rezsimek lépést se tettek a kommunizmus felé, habár a legelszántabban modernizáló rendszerek voltak a történelemben --, hanem éppenséggel a\emph{hagyomány}, az~\emph{identitás}~és a~\emph{mentalitás}~tekintetében.

A \textqq{kommunista}~\emph{hagyomány}~lényege Kelet-Európában a modernizáció, amely itt senki másnak nem sikerült: az iparosítás, a világi állam, az általánosan elterjedt közegészségügy, köztisztaság, járványügy, közoktatás, tömegközlekedés, higiénikus lakásépítés, csatornázás, villamosítás, fûtés, közvilágítás, pénzforgalom, statisztika, szociális és nyugdíjrendszer, tudományos kutatás, közmûvelõdés, tömeges könyvkiadás, színház, mozi, hangverseny, tömegsajtó, -rádió, automobilizáció, telefónia, tömegkommunikáció -- együtt az egyenlõség kooptációs, gyorsított és szabályozott mobilitásos változatával, az agrárius-betyáros rendetlenséget szétverõ rendõrállamisággal: errefelé a \textqq{létezõ szocializmus} letagadhatatlan vívmánya, itt másfajta modernség NINCS. Horn és generációja nagyjából~\emph{ezt}~tekintette a \textqq{kommunista} hagyatéknak, ehhöz óhajtott ragaszkodni. A diktatúrát elkerülhetetlen, bár kellemetlen jelenségnek tekintette, amelyet állítólag az \textqq{elmaradottság} indokolt. Nem tudjuk, hogy lett volna ez diktatúra nélkül, mert minden elmaradott térségben (gyarmatosítás, harmadik világbeli \textqq{fejlesztõ} diktatúrák) így ment ez végbe, s ha jól emlékszünk Ráday Gedeonra és Darányi Ignácra, a szabadelvû korszak (a lakosság 6 és fél százalékára kiterjedõ választójoggal) se volt éppen könnyû kezû mondjuk a magyar parasztsággal, s ha jól emlékszünk Bánffy Dezsõre, Khuen-Héderváry Károlyra és Apponyi Albertre, mondjuk a magyarországi nemzetiségekkel szemben.

A \textqq{kommunista}~\emph{identitás}~ugyanakkor nem azonos a hagyománnyal. Ez az identitás Horn Gyula és \textqq{kommunista} nemzedéktársai szemében a proletár identitás volt. Horn volt az egyik utolsó ember, akitõl a \textqq{proli} szót avval a gyöngédséggel hallottam kiejteni, ami világosabban jelzi, hogy az a korszak\emph{elmúlt}, mint bármi egyéb. A \textqq{proli} nem lenézõ kifejezés volt, épp ellenkezõleg. Az elkötelezett \textqq{kommunista} káderek úgy vélték, hogy valamiképpen \textqq{a munkásosztályt} képviselik, Horn esetében pedig:~\emph{szeretik}. Megbecsülése a \textqq{melósnak} szólt, lenézte azt a politikát -- tehát saját pártjának és kormányának, végsõ soron: saját magának a politikáját is --, amelynek a középpontjában nem a \textqq{melós}, a \textqq{proli} állt. Ez volt a bolsevik~\emph{identitás:}~azonosulás a munkás imágójával.

A huszadik század minden bizonnyal legfontosabb jelensége -- a bolsevik árnyalatú \textqq{kommunizmus} -- történelmileg (amint a mozgalom olyan nagy írói figyelték meg, mint Malraux vagy Déry)~\emph{az utópia és a nihilizmus~}különös vegyüléke volt. Horn Gyula, ennek a nagy történetnek egyik szerény szereplõje 100\%-ig abban hitt, hogy a lenini pártnak alapvetõen mindenben igaza volt, és ugyancsak 100\%-ig abban, hogy az, ami ezek szerint szép és igaz, egyben lehetetlen. Tehát -- gondolta Horn és nemzedéke -- a cselekvõ embernek azt kell megcselekednie, ami nem szép és nem igaz, mert más lehetõség nincs. Ugyanakkor rejtve, tisztán erkölcsileg -- és emiatt kritikátlanul és rendületlenül -- kitartott az eredeti preferenciák mellett, így tehát azonosította az erkölcsöt avval, ami (a gyakorlatban) lehetetlen. Radikálisan elválasztotta azt, ami helyes, attól, ami lehetséges.

De ettõl még nem gondolta azt, hogy~\emph{ami helyes (és ennélfogva nem lehetséges), egyben nem érvényes.}~Így tartotta fönn ez a~\emph{mentalitás}~az utópia és a nihilizmus egyensúlyát s a maga radikálisan bizonytalan és iránytalan egységét.

Ez a lelkiállapot nem éppen boldogító. Aki emlékszik Horn Gyula keserû arcára, esetlen humorára, Symphonia és konyak pácolta rekedt hangjára, leplezetlen ravaszkodására, tudhatja, hogy nem lehetett nagy véleménnyel hivatásának méltóságáról. Az új rendszerbe \textqq{átmentett} elvtársait mélyen megvetette, mert úgy sejtette, az õ \textqq{tudatukból} még ez a~\emph{duplex veritas}~is eltûnt, CSAK nihilisták, de már nem titkos utópisták. A Politikai Bizottságnak vagy a KB Titkárságának a nacionalizmussal kacérkodó egykori tagjait fehérgárdistának tartotta. Mint minden régi bolsevik, túl könnyen vette a szájára a \textqq{fasiszta} szót. (Más kérdés, hogy gyakran kitûnõ jósnak bizonyult.)

A tõle idegen, ám elvekkel bajmolódó embereket -- mint e sorok íróját -- a Lenin korai vitairataiból vett kifejezéssel \textqq{istenkeresõnek} nevezte. (A filológiailag pontos terminus \textqq{istenépítõ}, de ez nem számít.) Nem voltunk neki eléggé nihilisták, így hát nem lehettünk komoly emberek.

Horn igen súlyos terheket cipelt, tele volt olyan (ma már nagyrészt közérthetetlen) gyûlölködésekkel, ellenszenvekkel, neheztelésekkel, amelyeket le kellett küzdenie, hogy a szent meggyõzõdése szerint a sors által rá bízott embereket -- mindenekelõtt persze a régi párttagokat, az \textqq{ellenforradalom} és a \textqq{fehérterror} által (szerinte) jó elõre kiszemelt áldozatokat -- épen és bántatlanul átvezesse, no nem a Kánaán földjére, hanem pont fordítva. Ebben puszta eszköznek tekintette szövetségeseit és munkatársait. Ez volt a missziója: hogy minél simábban, békésebben segítsen létrehozni azt az állapotot, amelyet a szíve mélyébõl utált.

Undorodott az egész polgári politizálástól, de közben remekül szórakozott a stratégiai és taktikai manõverek közben. Akármilyen sokra vitte mint privatizátor, mint a neoliberális \textqq{Bokros-csomag} bevezetõje és mint NATO- és EU-tagságunk elõkészítõje, bensõ meggyõzõdése nem változott, s ezt azért hébe-hóba megsejtették mind hívei, mind ellenfelei. A prolik -- ameddig még voltak -- némi iróniával, de kedvelték, tudták, hogy közülük és közéjük való.

Hálát nem várt, nem kap.

\end{document}

