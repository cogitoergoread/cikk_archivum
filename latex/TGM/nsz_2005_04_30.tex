% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Elégia május elsejérõl  }
\date{2005, április 30 \thanks{NSZ } }
\maketitle

\begin{flushright}
A demokratikus szocializmus nem európai, hanem egyetemes dolog, mégis: mit látunk magunk elõtt, amikor ezt a szókapcsolatot elménkbe idézzük? Kalapos férfiak és kalapos nõk fekszenek és ülnek a majálison, mellettük piknikkosár, söröskorsók, s elöl két újonnan \textqq{fölszabadult} (tudják-e még, ez mit jelent?) segéd tartja a transzparenst, rajta: \textqq{Éljen a világmegváltó szocziáldemokráczia!} Európaiak.
\end{flushright}

%\textqq{}

Egy álló esztendeje tagja Magyarország az Európai Unió-nak, sok a fapados járat, utaznak az értelmiségiek. Ennek sok hasznát nem látjuk, megvilágító szó nyugati irányból nem érkezik magyar írástudótól -- igaz, keletrõl még annyira se, hazánk meg az egész \textqq{magyar nyelvterület} pedig mintha elsüllyedt volna. Komoly szellemi értékû külhoni és itthoni útleírások a második világháború környékén születtek: összefoglalások a katasztrófa elõtt: Napnyugati õrjárat, Doveri átkelés, Szerelmes földrajz, Érzelmes utazás, Világos pillanat, Sors és jelkép. Emlékeznek rájuk? Ismerik õket? A szerzõk elõérzete jó volt, a fasiszták halállal fenyegették õket, 1945 után meg négyük számûzetésbe kényszerült, egyiküket elhallgattatták, másikukat börtönbe vetették. Õk voltak -- többek között -- \textqq{az európaiak}, ez akkor még jelentett valamit, hiszen az ellenség Európa és a Nyugat halálát hirdette. \textqq{Az európaiak} szerették Európát, a párizsi esõt, a barcelonai barikádot, az angyalföldi munkásotthont, a sussexi kertet, a nagyenyedi kollégiumot, mindazt, aminek vége lett 1939. szeptember 1-jén. Ça y est, cette fois -- mondta Bálint Györgynek valaki a párizsi utcán, \textqq{ez most már az igazi}, a fények ugyan már 1914 nyarán kialudtak Európában, s apró fölpislákolásuk nem sokáig tartott. Aztán ilyen könyvcímekre emlékezünk: Emberszag, Pincenapló, Alvilági játékok, Kis könyv haldoklásunk emlékére. Ezeket is európaiak írták a kilencszáznegyvenes évek közepén. Miután kijöttek a lágerból, följöttek az óvóhelyrõl.

\textqq{Európa} mindenféléket jelentett, angol rózsagyökérpipát, teásdobozt, zongoraszót, Thomas Mannt, \textqq{emancipált nõket} tweedkosztümben, selyemblúzban, félfátylas kalapban, mint Lauren Bacall, Ingrid Bergman; számûzött német tudósokat a Bibliothéque Nationale-ban, a keménykalapos, nyakkendõs sztrájkolókat, az idegesen cigarettázó Trockijt egy filmhíradóban. Akik hatalmon voltak Európában, nem szerették a \textqq{dekadens} Európát. Európa ellenzéki jelszó volt. Ahogy az volt késõbb a kelet-európai demokratikus ellenzék és a Szovjetuniótól elszakadni óhajtó \textqq{eurokommunista} pártok (emlékeznek rájuk?) számára is.

Ma \textqq{Európa} hatalmon van Európában. Az Európai Uniót rövidítve mindenütt \textqq{Európá}-nak nevezik Európában, kivéve Magyarországot, ahol -- sokatmondóan -- csak \textqq{az Unió}-nak. \textqq{Európát} sok európai kétségekkel szemléli ma Európában, olyanok is, akik ahhoz az ellenzéki típushoz tartoznak, amely típust valaha Európát gyûlölõ európai diktátorok szoktak volt internálni vagy deportálni. Ám ma õk is fejcsóválva nézik \textqq{saját} uralmukat. Némelyek közülük -- akik zavarban vannak tõle, hogy Európa-ellenes huhogók szeretnének most csatlakozni hozzájuk -- az európai alkotmányszerzõdés elleni kampányt szervezik több nyugat-európai országban. Én velük értek egyet. Az európai alkotmányszerzõdés tönkreteszi azt az Európát, amelynek egyik legfontosabb alkotóeleme a munkásmozgalom volt. Törvénybe iktatja a legbrutálisabb neokonzervatív kapitalizmust. \textqq{A történelem Európában is véget ért} -- mondják --, \textqq{további rendszerváltásokra nem reflektálunk, fölszólamlásokat az anyaölbõl való távozás után nem vehetünk figyelembe}.

Az idei május elsején az igaz európaiaknak (szerény nézetem szerint) \textqq{Európa} ellen kell tüntetniük és tiltakozniuk, s ezt (nem Pesten) a demokratikus baloldal meg is fogja tenni. (Pestrõl csak Le Penék fognak látszani, bár õk május elsején józan megfontolásból otthon szoktak maradni.) Tavaly május elsején Magyarország és a többi másodosztályú új tagállam a demokratikus szocializmus régi kívánalmát immár hivatalosan is \textqq{Európával} helyettesítette. Ha ez így megy tovább, meg kell ünnepelnünk a munkanap meghosszabbítását.

A demokratikus szocializmus nem európai, hanem egyetemes dolog, mégis: mit látunk magunk elõtt, amikor ezt a szókapcsolatot elménkbe idézzük? Kalapos férfiak és kalapos nõk fekszenek és ülnek a majálison, mellettük piknikkosár, söröskorsók, s elöl két újonnan \textqq{fölszabadult} (tudják-e még, ez mit jelent?) segéd tartja a transzparenst, rajta: \textqq{Éljen a világmegváltó szocziáldemokráczia!}

Európaiak.

A mai európaiak semmit se tanultak -- ez a szokás -- abból, hogy az összetartás és szolidaritás hiánya tette lehetõvé (a II. Internacionálé összeomlása miatt) az elsõ világháborút, amelybõl aztán minden szörny kikelt. A mai Európát az önzés és a kölcsönös gyanakvás, bizalmatlanság, utálat \textqq{köti össze}. A kelet-európaiak az idegen tõke miatt, a nyugat-európaiak az idegen munkaerõ miatt gyûlölködnek. A nyugat-európaiak szerint az olcsójános kelet-európaiak sztrájktörõk, akik lenyomják a nyugat-európai béreket; alacsony adóikkal keletre vonzzák a nyugati tõkét. Ebben a nyugat-európaiaknak igazuk van. A kelet-európaiak koldulnak a nyugat-európaiaktól, s mint minden koldus, haragszanak azokra, akiktõl kéregetnek. Az önzõ nyugatiak az agrárszubvencióikkal tönkreteszik a mezõgazdaságunkat, mondják a kelet-európaiak -- és igazuk van. Nyugat- és kelet-európaiak egyaránt megvetik és gyûlölik a bevándorlókat, menekülteket, vendégmunkásokat. Magyarországon annak ellenére gyûlölik az áttelepülõket, hogy alig vannak nálunk ilyenek.

Magyarországon azt képzelik, hogy Európa közös nyelve az amerikai angol. Azt is képzelik, hogy el tudnak igazodni történelmünkben latin- és némettudás nélkül. De hiszen magyarul se tudnak már. Regények és filmek címében vannak nyelvtani és helyesírási hibák.

Magyarországon sokan azt hiszik, hogy a baloldal a nemzetközi kapitalizmus barátja -- elvbõl. Valóban, a nemzetközi kapitalizmus \textqq{antinacionalista} híveit valamiért \textqq{baloldalinak} kezdték nevezni itt. Nem csoda, hiszen a minap lezajlott József Attila-centenáriumot avval töltöttük, hogy bebizonyítsuk: József Attila nem volt forradalmi szocialista. Semmi nem az, ami -- bólogat nyájasan a magyar értelmiség, ha idõt szakít némi elmélkedésre legfõbb foglalatossága, a pályázati ûrlapok kitöltése közben.

Május elsejének hiányzik a tartalma. A világ dolgozóinak összefogása. Ez a kifejezés idõszerûtlen, elavult, divatjamúlt. Mint a keménygallér és André Gide.

Drágán fogjuk ezt megfizetni. 
\end{document}
