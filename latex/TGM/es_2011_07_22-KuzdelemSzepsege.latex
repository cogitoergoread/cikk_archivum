% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ A küzdelem szépsége  }
\date{2011, július 22 \thanks{ÉS LV. évfolyam 29. szám} }
\maketitle

Az 1980-as évek kezdetéig érvényben volt, a nettó rasszizmust fölváltó közhely szerint a politikai magatartást a \textqq{kultúra} szabja meg (a hagyomány, a \textqq{milyen közegben szocializálódott?} kérdéssel leírt értelmetlenség, \textqq{a politikai beidegzõdések}, az elõítéletek, \textqq{az örökölt} diszpozíciók, attitûdök, habitusok, \textqq{a történelmi traumák}, identitások, \textqq{mentalitások}). Ha az ükapád Vjatka kormányzósági jobbágy volt a tizenkilencedik század hajnalán, akkor te is bálványozni fogod a cár atyuskát, ha akarod, ha nem. Sõt: a nagyapád is azért borult le Sztálin nagysága elõtt, mert II. Sándor cár fölszabadította a jobbágyait. Mi kondicionálta minderre a muszkákat? A görögkeleti (ortodox) vallás. Tehát ott lesz \textqq{demokratikus Európa}, ahol a többség nem ortodox, hanem katolikus és protestáns. A katolikus Lengyelország azonban azért olyan tekintélyelvû és reakciós, mert a pápa 1831 körül teljes, hullaszerû engedelmességet prédikált neki akár még az eretnek bitorlóval (a görögkeleti hitû orosz cárral) szemben is, aki épp akkoriban aprította hû lengyel alattvalóit, mint a répát.

A német engedelmességért (Kadavergehorsam) Luther volt a felelõs, akár a III. Birodalomról, akár az ettõl minden tekintetben különbözõ NDK-ról volt szó. A katolikus/bizánci határvonal \textqq{kulturálisan} meghatározónak számított. A jobbágyi, szolgai, pravoszláv-fanarióta \textqq{Bizánc} képlete (a reneszánsz-reformáció-fölvilágodás innovatív-kreatív-autonóm triászával ellentétben) az egynegyed évezrede szakadatlanul lázadó, kavargó Balkánt volt hivatott leírni. A gyarmati öngyûlölet banális szublimálása folytán ezt az érintettek (a periféria-értelmiségiek) is bevették. \textqq{Nálunk semmi se változik, olyanok vagyunk még mindig, mint Drakula, a janinai Ali pasa, a Fekete Kéz - vagy Csák Máté vagy Ráday Gedeon - idejében.} Mindenki ismeri ezt a szöveget.

A néhai Max Weber sok mindenért felelõs (miközben teljesen ártatlan).

Mindeközben az ultramontán-katolikus Lengyelország és az ortodox-fanarióta Románia egy-egy gyõztes forradalommal rehabilitálta a huszadik századot (és mintha az oroszok is csináltak volna valamit 1917/19-ben...), de ez keveset változtatott a faji-genetikai meghatározottság (eredetében gyarmatosító, white burden, mission civilisatrice stb.) elméletét helyettesítõ kulturális determinizmus vezetõ médiaszerepén.

A következõ jelölt a \textqq{szolgalelkû} vallás-etnikum-kultúra figurájára nem volt más, mint \textqq{az arab} meg \textqq{az iszlám}. \textqq{Az arab} meg \textqq{a muzulmán} alkatilag, \textqq{a kulturális örökség} folytán arra determinált, hogy \textqq{antidemokratikus}, \textqq{antiliberális} stb. legyen. Ha majd föllázad a különféle zsarnokságok (teokráciák, militarizmusok, modernizáló diktatúrák vagy mindezek kombinációi) ellen, akkor a fundamentalizmusok és integrizmusok gyõznek elkerülhetetlenül - mondták a szakemberek. Nos, \textqq{az arab} meg \textqq{a muzulmán} föllázadt Észak-Afrikában és a Közel-Keleten (Magreb és Masrek), és ilyen vegytiszta demokratikus és liberális forradalmak még soha, sehol nem voltak; zömükben világiak; s még a részben iszlamista iráni ellenállás is mélyen demokratikus. A hajdan még a Szovjetunió helyeslésével, segítségével és közremûködésével a föld alá szorított (de a köztudomásnál jóval erõsebb) kommunista pártok és kriptokommunista mozgalmak is fölolvadtak az általános demokratikus mobilizációban. A \textqq{kulturális meghatározottság} ideologémája újra, sokadszor megbukott, de még mindig eleven nálunk - teljesen alaptalanul - a gyarmati öngyûlölet (egyébként soha, sehol nem általános, de azért létezõ) formulája szerint. Á, \textqq{a magyar soha nem fog föllázadni, legföljebb, ha üres a hasa} (erre mellesleg egyáltalán nincs történelmi példa a legújabb kori Magyarországon, annyi normarendezés és elbocsátás után se) - mondja az aljaliberális és tucatliberális bulvárpublicisztika, együtt az elõítéletes topikolók és kommentelõk és lájkolók ezreivel. Érdekes módon \textqq{a dacos magyar} sztereotípiája a legfanatikusabban szolgalelkû jobbszél jobbadán kormánypárti, álkurucos, öngyûlölõ labanc szubkultúrájában bukkan föl. Ez mindenképpen - mint a kulturális determinizmus minden változata - irreleváns, a révén kiderített néhány érdekes összefüggés ellenére alapjában téves. Magyarország nincs szolgaságra ítélve.

Soha nem jelent meg annyi antikommunista írás, mint manapság. 1989 körül biztosan nem. Mivel - teljesen alaptalanul - a szerzõk a jelenlegi rezsimet hasonlítják egyre sûrûbben a rendszerváltás elõttihez, ráadásul a két rezsimmel ezelõtti rendszert - szintén teljesen alaptalanul - \textqq{kommunistának} nevezik, más céljuk nem lehet, mint az ellenállás bizonyos formáinak lejáratása. Jóelõre.

A fölpuhult posztsztálinista diktatúrát követte a még oly tökéletlen liberális demokrácia, amelynek utóda - általános meglepetésre - a jogilag már kidolgozott, de még meg nem szilárdult, konzervatív, tekintélyuralmi berendezkedés, amelyet aligha habozhatunk diktatúrának nevezni. A liberális demokráciában való, szerintem jórészt indokolt csalódás se készítette föl a militáns jobboldal mellé szegõdött többséget és az elbizonytalanodott demokratikus kisebbséget arra, hogy - a parlamentben meghozott, ám antiparlamentáris szellemû jogszabályokkal, tömeges menesztésekkel, kádercserékkel, intézménybezárásokkal, állami támogatások megvonásával, a jelenlegi magyar miniszterelnök ügynökeinek köztisztségekbe kinevezésével (gyakorlatilag élethossziglan) stb., stb. - megfosszák szabadságjogaitól.

Az 1989 elõtti diktatúra más volt. Mindenekelõtt informális. A polgári jog és a büntetõjog a magánviszonylatokban mûködött, a közjog azonban elvált az állam valódi mûködésétõl, amelyet inkább leplezett, mintsem szabályozott volna. A politikai vezetés cselekvési szabadságát semmi nem korlátozta, csak a vezetõ csoport érdekeltsége a stabilitásban. A \textqq{Párt} vezetõ szerepét kinyilvánító alkotmányos passzus minden közjogi és politikai kontrollt fölülbírált, a \textqq{Párt} belsõ szokásjoga pedig nem a választást, hanem a kooptálást tette az irányítás megújításának módszertani elvévé. A rendszer nem zárta ki a pártvezetés józan belátását és olykori nagyvonalúságát, de a zsarnok óvatossága nem szabadság.

Az Orbán-diktatúra - még hozzá kell szoknunk, hogy így nevezzük, hiszen rettenetes ezt leírni - nem ilyen. Annyiban örököse a liberális demokráciának, hogy mûködtetését nyilvános jogszabályok (törvények, rendeletek) írják elõ. Eredete a háborítatlanul lefolytatott országgyûlési és helyhatósági választás nyomán kialakított hatalmas politikai többség.

Alkotmányos eredete azonban kétséges. Jellemzõ, hogy az új orbáni Alaptörvény ünnepélyesen eltörli a korábbi alkotmányok érvényességét, majd az új Alaptörvény hatálybaléptetésének jogalapjaként az imént eltörölt érvényességû, korábbi alkotmányt nevezi meg, így tehát nem hatályos jogszabályra hivatkozik. Az új Alaptörvény státusa formálisan - és ez a jogban döntõ - bizonytalan. A normaszöveg önmaga értelmezésének kulcsaként \textqq{a magyar történelmi alkotmányt} jelöli meg. A tágan értelmezett alkotmányjog - \textqq{a történelmi alkotmány} - legfõbb forrása az Alkotmánybíróság két évtizede folyamatosan alkotott határozatainak gyûjteménye. Ezt a teljes hagyományt veti el nyíltan a napokban megválasztott, tehetséges, mûvelt, ám szélsõjobboldali alkotmánybíró.

Bizonytalan-e vagy sem a maga közjogi eredetében, az új Alaptörvény és az elképesztõ mennyiségû régialkotmány-módosítás, új sarkalatos és közönséges törvény, kormány- és miniszteri, továbbá önkormányzati rendelet föltûnõen koherens szisztémát teremtett. A rendszer alkotmányos és törvényes megváltoztatása lehetetlen. Ennek a durván elnyomó rendszernek a funkciója hagyományos: az uralkodó politikai osztály, az üzlet, a nagytõke és a vállalkozói középosztály hatalmának, az államfönntartó ideológiai apparátusok (parancsmédiák, egyházak, konzervatív iskolák, giccs/kommersz) hegemóniájának megszilárdítása, a vagyontalanok, a lázadók, a rendszer számára gazdaságilag és kulturálisan fölösleges elemek, a marginálisok állami ellenõrzés alá helyezése, autonóm életlehetõségeik elkobzása. A korábbi népjóléti rendszer ügyfeleinek kiszorítása a társadalomból nem hagy nekik más lehetõséget, mint a normaszegést, amelyet a diktatúra a kegyetlenül szigorúnak ígért büntetõpolitikával torol majd meg.

Miért vált mindez szükségessé? (Soha ne feledkezzünk meg róla, hogy a Magyarországon most lejátszódó tragédia csak szélsõséges, eltúlzott esete a világszerte, de különösen a hanyatló Európában megfigyelhetõ trendnek.)

Az európai jobboldal és szélsõjobboldal megértette azt a biopolitikai fordulatot, amelyet a baloldalon csak némely gondolkodók fogtak föl (Michel Foucault, André Gorz, Giorgio Agamben és Antonio Negri nyomán), a mozgalmak csak részben és habozva. A fordulat oka - egyszerûsítve - az, hogy a technika gyors fejlõdése (digitalizálás, automatizálás, robotizálás, miniatürizálás, a genetika-biokémia, géntechnika-élelmiszeripar-gyógyszervegyészet), továbbá az ökológiai katasztrófa következtében, a munkaszervezés átalakítása (flexibilizálás, prekarizálás, távmunka, kényszervállalkozások: azaz a szokványos \textqq{munkavállalói} jogokból való kiszorítás, a kommunikációs készségek jelentõségének megsokszorozódása, a \textqq{kreatív} tevékenységfajták szaporodása, az esztétizált-erotizált marketing és - nyomán - életfölfogás lopakodó diadala: lásd az egyre szebb múzeumok világnézeti bástyává alakulását mint világi székesegyházakét), a világkereskedelem liberalizálása, a hitel- és adósságkérdésnek a világpolitika középpontjába kerülése, a migrációk fölgyorsulása stb. miatt a termelõmunka megszûnt a szocializáció alapvetõ mintájának (modelljének) lenni. A fogyasztói piac (azaz a fizetõképes fogyasztói kereslet, amelyet éppen a képtelenül magas profitok korlátoznak) számára elégséges javak és szolgáltatások elõállítását az aktív korú lakosság töredéke elvégezhetné.

A polgári társadalom alapvetõen még mindig két jövedelemforrást ismer el legitimnek: a tõkébõl és a munkából származót. Márpedig a kései kapitalizmus jelenlegi, a korábbinál is dekadensebb, bomlottabb történeti állapotában az emberiség egyre nagyobb részének (ha mellõzzük a statisztikai ügyeskedéseket, láthatjuk: voltaképpen a többségének) se tõkéje, se munkája nincs. Az árutermelés és a bérmunka mindig is borulékony, a piac vagy a terv által igen tökéletlenül közvetített egyensúlya - valószínûleg örökre - megszûnt. Mint ahogyan az is valószínûleg örökre megszûnt, hogy a lakosság többségét az iparban, mezõgazdaságban, kereskedelemben, szállításban, szolgáltatásokban foglalkoztassák (érték, csereérték, értéktöbblet létrehozásának célzatával). Az emberek többségét ma nem kizsákmányolják, hanem cserben hagyják, kitaszítják a társadalmi intézményekbõl - természetesen azonban a dolgozó és nem dolgozó proletariátust együttesen kizsákmányolják, a proletariátusnak ezt a két részét azonban biopolitikailag, rendõrileg és katonailag kettészakítják, s ennek nyomán a tõke és az állam is meghasad középen. (Ennek az újfajta elnyomásnak tipikus eszköze a Frontex, a schengeni zónát a \textqq{színesek} és \textqq{aljaemberek} {[}Untermenschen{]} erõszakos kiszorítását eszközlõ, félelmetes határõrizeti rohamosztag, az EU egyik hatósága.)

Az ipari társadalom, s ezen belül a jóléti államok korában a legtöbb ember intézményekben töltötte az élete javát. Család, iskola, katonai szolgálat, szakképzettség megszerzése, munkahely, házasság, nyugdíj, egyháztagság, tömegpárti és szakszervezeti tagság, bérlet, elõfizetés, munkahelyi üdülõ, csoportos turizmus, csoportos sport és szurkolás, törzsasztal, klub, települési (lakótelepi) összetartás, erõs nemzeti kohézió, lojalitás, tisztelet a fölsõbbség iránt, a munka és a szakértelem kultusza, teljesítménykultusz, meritokratikus beállítottság, a magaskultúra (tudománynépszerûsítés, önmûvelés, állami rádió) iránti respektus, a klasszicista kanonizáció, Goethe-, Balzac-, Tolsztoj-, Jókai-kultusz - mindezek a mind keleten, mind nyugaton általános szocializációs tényezõk és attitûdök mára egytõl egyik fölbomlottak, különösen együttesük nem létezik már.

Az intézményesség és a szervezettség alárendelt szerepet játszik, a kapitalizmus által megkövetelt magatartásokat (amelyek a munka valóságos alávetésébõl származnak) már nem kell interiorizálni, a rendszer beéri a külsõ és a közvetett (pénzben kifejezhetõ) kontrollal. Az immateriális munka, a digitális technikának alárendelt munka különben is centrifugális, középpont nélküli (rizomatikus), szórt. Még a rögtönzés (a szabadság egyik fontos alakváltozata) is termelési cél, értékesítési módszer, lefegyverzõ (demobilizációs) elnyomási taktika lett. Az ideológiai és buzgalmi (pl. nacionalista és sztahanovista) mozgósítás megszûnt - a közvélemény \textqq{kommunikációs}, azaz indirekt és manipulatív mozgósítása egészen más dolog. Nem követel meg kollektív cselekvést, csak passzív egyetértést, amely szavazatokra vagy az ellenállás beszüntetésére váltható. (Csak az eltájolt neonáci szubkultúra hajlandó verekedni és ordítozni a melegekkel, a valódi homofób politikát simán, halkan, elegánsan kodifikálja a \textqq{legitim} többség az Országházban.)

A többség kordában tartására többnyire elegendõ a tér repressszív használata az urbanisztika minden eddigi korszakában. (Elõbb közel hozták a lakónegyedeket a gyárhoz, majd radikálisan elválasztották a kettõt - ennek köszönhetjük az elõvárosokat - \textqq{a helóta nép} hatékonyabb fegyelmezése végett: itt a technika és az elnyomás változó szükségletei kölcsönösen serkentik egymást.) Ami az idõt illeti, a munkaidõ csökkentésére, a nyugdíjkorhatár leszállítására (a fizikai munka és más egészségromboló foglalkozások esetében) törekvõ mozgalmak meggyöngültek - épp most, amikor a legnagyobb szükség lenne rájuk.

Az ipari társadalomban nemcsak az \textqq{államfönntartó} erõk voltak szervezettek és hierarchikusak, hanem az ellenkultúra és a kontrahegemónia erõi is (szakszervezetek, társadalombiztosítási intézmények, sokmilliós szocialista és kommunista tömegpártok a maguk paramilitáris csapataival és állami, fõleg regionális, városházi befolyásával). A szervezett, elsõsorban ipari termelõmunkának mint szocializációs mintának az alkonyával mind az államok (azaz a hegemónia erõi), mind a plebejus, fõleg proletár szervezetek (a kontrahegemónia erõi) kénytelenek vagy hajlandók voltak engedni az intézményesség sûrûségébõl és intenzitásából.

A tõke-munka kontinuum részvevõi (egyben a hegemónia és a kontrahegemónia kliensei) kisebbségben vannak. A többségre azonban továbbra is szükség van mint fogyasztóra. A kérdés az: hogyan lehet jövedelemhez juttatni a termelõmunkából szükségképpen kiszorult többséget, hogy a piac továbbra is mûködhessék, hogy az adókivetésnek továbbra is legyen értelme, hogy a társadalom önreprodukcióját szolgáló intézményrendszerek (egészségügy, oktatás, szórakoztatás, üdülés, sport, kultúra) megmaradhassanak.

Amennyiben nem nézünk túl a kései kapitalizmus fönnálló rendszerén, az egyetlen ágens, amely erre képes: az állam.

Ámde a mai állam a neokonzervatív-neoliberális korszak maradványa: privatizációk, alacsony adók (elsõsorban a tõkenyenyereség- és vagyonadó, ingatlanadó, osztalékadó folyamatos csökkentése), globalizáció, a pénzforgalmon keresztüli irányítás (\textqq{financializáció}), a biztosítási és a hitelüzlet elsõbbsége.

Az egyre szûkülõ állami forrásokért egyre ádázabb küzdelem folyik a különféle, egyre népesebb csoportok között. Az európai államok beruházási, újraelosztási, fejlesztési (\textqq{gondoskodó}) funkciói az elmúlt negyven esztendõben összezsugorodtak, büntetõ (elnyomó) funkcióik megszaporodtak.

Az állam tehát iszonyatosan erõs nyomás alatt áll. A termelés és a fogyasztás (tehát az egész tõkés rendszer) adott alakzatának fönnmaradása esetén a hatalomnak nem nagyon van más kiútja, mint válogatni az állami forrásokat és ellátásokat igénylõk között. Mivel azonban a politikai pluralizmus, a versengõ többpártrendszer és az érdekképviseletek ugyancsak versengõ rendszere még úgy-ahogy megvan, ehhez a kegyetlen szelekcióhoz néminemû jóváhagyásra van szükség. Erre csak úgy lehet ideig-óráig szert tenni, ha az egymással vetélkedõ igények és az igényeket benyújtó társadalmi csoportok egy részétõl megvonják a legitimációt. Ez azonban aláássa, már alá is ásta a honpolgári jogegyenlõséget. (Ebben foglalható össze az európai kormányzatok mai politikája, amelynek extrém példája az Orbán-diktatúra taktikája; durva, de tényszerû summázat.)



Elkeserítõnek tartom, hogy a politikai viták liberális és konzervatív részvevõi a sebesen berendezkedõ új diktatúra jellemzésekor Tocqueville terminusára, \textqq{a többség zsarnokságára} hivatkoznak. Még nagyon mûvelt és finom emberek is. Miféle többség? A parlamenti többség nem a társadalmi többség. Magyarországot nem a többség (azaz tocqueville-i értelemben a közvélemény egalitárius konformizmusa) irányítja, hanem szûk és titkolózó kamarilla, amely a választások elõtt és alatt nem osztotta meg - érthetõen - a magyar néppel rémületes elképzeléseit. Titokban elkészült törvényjavaslatok, alkotmány- és törvénymódosítások százai, mindenfajta társadalmi párbeszéd mellõzésével, mindenfajta egyeztetési mechanizmus szétzúzásával, az egyébként bírálható közfölfogás és közízlés (és a hatalmi párt saját homályos választási ígéretei) megvetõ elvetésével: ez volna \textqq{a többség zsarnoksága}? Ez még csak a parlamenti többségnek sem a zsarnoksága. Az Országgyûlés jobboldali többsége a kamarilla által kézbesített indítványokat szolgaian megszavazza.

A delegitimáció (a legitimáció megvonása), szemben a klasszikus kapitalizmus módszereivel, nem kizárólagosan, sõt: nem is elsõsorban osztályszempontú, hanem mindenekelõtt a csereérték termelésébõl ilyen-olyan okból kizárt társadalmi csoportok ellen irányul. (Evvel persze nyomás alá helyezik a reálbért, s evvel a munkaidõt. Az életszínvonal megõrzéséhez egyre kevesebb embernek egyre többet kell dolgoznia, egyre kevesebb pénzért, egyre kisebb biztonsággal, egyre apadó szociális szolgáltatásokkal és jogokkal.) Az egyik legfontosabb delegitimációs és diszkriminációs (kirekesztési) ismérv a nemzedéki: az idõsek (nyugdíjasok) és a fiatalok (tanulók, diákok) ellen irányul (vö. a nyugdíjkorhatár és a tankötelezettségi korhatár módosításával fölfelé és lefelé, iskolabezárásokkal, egyetemek-fõiskolák fölszámolásával, szakok megszüntetésével mindenütt; Romániában és Lengyelországban tízezrével buktatják meg az érettségizõ diákokat a \textqq{minõség} ürügyével, nagy elitista sopánkodás közepette; a jobban javadalmazott foglalkozásokból való kirekesztést még erkölcsi lefokozással is megtoldják).

A másik, alighanem a legfontosabb: a termelõmunkából kiszorultak - munkanélküliek, szociális segélyezettek, egyedülálló anyák, rokkantnyugdíjasok - elleni szakadatlan moralizáló kampány, amely az eddig fölsoroltakat (a lefelé \textqq{cigánnyá} etnicizált-kriminalizált-moralizált, lekezelõen \textqq{roncstársadalomnak} ócsárolt szegény populációkat, \textqq{élükön} magukkal a romákkal) egytõl egyig élõsdieknek, \textqq{eltartottaknak}, a tõkések és a termelõk vérét szívó piócáknak tünteti föl (vö. a szociális ellátások, különösen a munkanélküli-segély de facto és a \textqq{passzív táppénz} de iure megszüntetésével, a mélyen a létminimum alatti összegekkel honorált közmunkától való függõvé tételével, a közmunka rendõri-katonai megszervezésével, s a közmunka révén a termelõszférában juttatott reálbérek nyomás alá helyezésével, a különféle technikákkal végrehajtott nyugdíjcsökkentéssel). Az ingyenes egészségügy tönkretételének ürügye a betegek, a pszichiátriai ápoltak, a mozgássérültek, a látás- és hallássérültek, tehát a \textqq{táppénzcsalók}, a rokkantak delegitimálása, akik persze csak \textqq{színlelnek}. Ugyancsak \textqq{improduktívnak} számít a közszolgálat (vö. a masszív elbocsátásokkal a hivatalnoki karban, különös tekintettel a szociális munkásokra, s politikai okokból a magas bürokráciára, a médiákra) és a közoktatás, a tudományos kutatás, a kultúra, ezért ez utóbbiak támogatását (s õket magukat) brutálisan és esztelenül elpusztítják. Mindennek csak az a csonkja maradhat meg, amely a stabilitás és a közrend fönntartása (az elnyomás) számára közvetlenül hasznos, bár újabban - eléggé illogikusan - a rendõrök, börtönõrök és tûzoltók is élõsdinek (s ha tiltakoznak, dezertõrnek) számítanak. Ugyancsak parazita az értelmiség, különösen a bölcsész- és mûvészértelmiség, amely - idegenszívûsége, fölforgató hajlamai és közérthetetlen intellektuális gesztusai ellenére - nem átall a túléléshez és az alkotáshoz állami forrásokat, ráadásul kifejezési szabadságot és szervezeti autonómiát követelni.

A másik - nálunk még nem explicit, nem kimondott - ellenségképet a prekárius (précaire, prekär), részmunkaidõs, távmunkás, évente csak pár hónapot dolgozó, kényszervállalkozó, számítógépes segédmunkás, \textqq{kreatív} zsellér, médiajobbágy, mûvészkoldus körül alakítják ki. Ez a növekvõ létszámú, a véndiákok csoportjával közös részhalmazt jelentõ \textqq{új proletariátus} a maga bizonytalan életformájával egyre radikálisabb (a romkocsmáktól a tüntetésekig), kiváltja a konzervatív elitek és a jobbszél féktelen gyûlöletét, mert a nélkülözést kombinálja a sok szabadidõvel, a fiatalsággal, az alternatív mûvészi és filozófiai érzékenységgel, s ha nem is ideológiai, de alkati \textqq{hatvannyolcassággal}. És nem veszíthet semmit, még a láncait se.

A nemzedéki-életkori és egészségi kritériumok biopolitikai jellegûek, ugyancsak ilyen a termelõmunkából kiszorultak szubkultúráinak, életformáinak deligitimálása, de a legaggasztóbb a szegénység etnicizálása, rasszosítása és (negatív) átmoralizálása, továbbá a népszaporulat bõvülését nem szolgáló, nem prokreatív életformák megtámadása (emlékezzünk a \textqq{szinglik}, azaz egyszerûen a nem házas és kényszerûségbõl magányos honpolgárok elleni támadásokra, hogy az alantas állami homofóbiáról ne is szóljunk). Ami Kelet-Európában (s egyre inkább másutt is, így Olaszországban, ahol a szélsebesen fasizálódó Berlusconi-rezsim új bûnbakokat jelöl ki) a cigányság, az Nyugat-Európában a muszlim bevándorlók (ráadásul a már állampolgárságot elnyert, integrált, ám arab és afrikai, karibi eredetû vagy Nagy-Britanniában az indiai szubkontinensrõl származó csoportok), oltalomkeresõk, kelet-európai vendégmunkások és bevándorlók, menekültek és egyéb migránsok \textqq{párhuzamos társadalma}. Az iszlamofóbia és a harmadik világból származókkal szembeni fajgyûlölet és etnicista-fajüldözõ politika ma már meghatározó eleme az Európai Unió fejlettebb államai kormányzati politikájának és a szélsõjobboldal nyomása alatt álló hatóságok és médiák által újrafogalmazott kulturális és erkölcsi identitásának. Mivel az új rasszizmus és etnicizmus ma már szinte kizárólag a legszegényebbek és a legkiszolgáltatottabbak ellen irányul, az antiszemitizmus általában - Magyarország föltûnõ és sajátos helyi okokra visszavezethetõ kivételével (a helyi okok közül a legjelentékenyebb, hogy nálunk még vannak zsidók) - pusztulni látszik, legalábbis pillanatnyilag.

\textqq{Rassenkampf ist Klassenkampf} - a huszadik század elejérõl származó ausztromarxista egyenlet ma is érvényes, ha másképp (tágabban) is.

A szegényeket nem mint a hibás társadalmi rendszer áldozatait, hanem mint \textqq{cigányokat} vagy \textqq{arabokat} marasztalják el a faji és a moralizáló \textqq{érvek} vegyítésével, a tõkés érdekcsoportokat nem mint a kapitalizmus mûködésének szerves alkotórészeit, hanem mint \textqq{külföldet}, mint \textqq{globalizációt}, mint \textqq{multikat}, mint \textqq{bankokat} és \textqq{fináncarisztokráciát} (az immár patinás-penészes náci recept szerint) bírálják. Így persze a rendszer alapvetõ jellemvonásai sikkadnak el: mind a régiek, mind az újak. Sikerült a rendszer - öntudatlan és szándéktalan - védelmezõi közé (ideig-óráig) besorolni a munkásosztály egy részét meg az úgynevezett kisembert; ezt szépen mutatja a szélsõjobboldal választási sikere az egykori \textqq{vörös} negyedekben, ahonnan hosszú évtizedekig kirobbanthatatlan volt a pártkommunista és szocialista részhegemónia. (Ez a trend azonban nem általános és nem megfordíthatatlan, bár a visszatérõ baloldal nem azonos avval, amelyik távozni volt kénytelen.)

Mind maguk a fasiszták, mind rosszhiszemû liberális kritikusaik azt állítják, hogy a szélsõjobboldal a \textqq{rendszerellenzék}. A szélsõjobboldal valójában a rendszer legfõbb támasza, az improduktív (nálunk gonoszul és álnokul \textqq{inaktívnak} becsmérelt) többség kirekesztésének és jogfosztásának, az osztályelnyomás méltó utódának (vagy helyettesének) és önkéntes rendõreinek a stratégiai elõvéde.

A fasizmus funkciója nem változott az 1920-as évek óta: a fasizmus ellensége a polgárságnak (amelynek - mint uralkodó osztálynak - egy része megmaradt volt a fölvilágosodás örökösének, bár ez sincs így ma már), ám nem ellensége a kapitalizmusnak, bár ellensége a kapitalizmus (valódi) ellenségeinek. A polgárság elveszti politikai hatalmát - ez átkerül a militáns, korábban katonai-félkatonai, ma hivatalnoki és lumpenértelmiségi \textqq{elitek} kezébe - , de a rendszer marad. Marad a profitokkal együtt; a korábbi (zömében liberális, liberális nacionalista és konzervatív imperialista) polgári kultúra azonban végleg eltûnik, mi több: feledésbe merül.

A szélsõjobboldal \textqq{antikapitalista} (valójában csak antiliberális, polgárellenes) és antikommunista. Errõl a kettõs világnézeti stratégiáról lehet mindig, tévedhetetlenül fölismerni akkor is, ha álcázzák.

Amíg a szocialista munkásmozgalom létezett, a szélsõjobboldal a szétverését vállalta magára (s cserébe megkapta a burzsoáziától a politikai, rendészeti, katonai hatalmat). Most, amikor a munkásmozgalom elvesztette a jelentõségét (hiszen csak kisebbséget képvisel; a szintén brutálisan kizsákmányolt és megfélemlített munkásság ma csak az egyetemes új proletariátus töredéke), a szélsõjobboldal az \textqq{improduktív} többség megosztását és elnyomását szolgálja a rasszista mozgósítás révén, ekképpen állítva a tõkés rendszer szolgálatába a rendszer áldozatait. A kizsákmányoltak és elnyomottak erkölcsi diszkriminációja nem újdonság. A klasszikus szabadelvûség korában a proletariátust mint mûveletlen, bûnözõ, mocskos, parázna, hazafiatlan, erõszakos, destruktív és szubverzív tömeget állították szembe a fegyelmezett, takarékos, tanult, kisportolt, illatos, illedelmes, államfönntartó fölsõbb és középosztálllyal és \textqq{elitekkel} (innen származik Ortega y Gasset obszcén ostobaságainak és hazugságainak népszerûsége mind a polgári liberálisok, mind a kultúrnácik körében; a magyar ugaron egészen máig). Ami akkor társadalmi, történeti és kulturális eredetû (állítólagos) tulajdonság volt, az a rasszistának persze természeti (faji) meghatározottság (\textqq{utálnak dolgozni} és így tovább).

Az orbáni állam, az Orbán-rezsim egybegyúrja a konzervatív tekintélyi állam, a klasszikus nacionalizmus (virtuális irredenta), a posztmodern szélsõjobboldal, a neokonzervatív egyensúlyi (megszorítási) gazdaságpolitika, az ugyancsak neokonzervatív intézményrombolás, a radikálisan egyenlõségellenes, ám ezúttal biopolitikai szociális kormányzás, a \textqq{nyilvánosság} és a \textqq{civil társadalom} hasznos liberális fikciója elleni szuronyroham, az antimodernizmus, etnicizmus, kultúraellenesség és kirekesztõ világnézet minden erényét. Mindez együttesen csakugyan új minõséget jelent.

Evvel az új minõséggel szemben az ellenállás új minõségére van szükség, és örömmel jelentjük Magyarországról: ez az új minõség alakulóban van.

Az ellenállás részvevõiben tudatosult, hogy az utóbbi két évtizedben gyakorolt és csõdöt mondott parlamenti és helyhatósági politika (\textqq{pártpolitika}) folytathatatlan. A többpártrendszer csak az egyik lehetséges aspektusa a politikai pluralizmusnak. Ha lehetséges még az Orbán-diktatúra törvényes leváltása - ami bizonytalan, hiszen a Fidesz-KDNP alkotmányreformja (ebbe bele kell értenünk a körvonalazódó sarkalatos törvényeket is) a jobboldal kormányprogramját és társadalommodelljét rákényszeríti valamely esetleges új kormánytöbbségre is -, akkor a parlamenti politikának még lehet némi korlátozott és átmeneti jelentõsége, de semmi több. De ezt is meg kell reformálni, mindenesetre meg kell szüntetni a hivatásos politikai osztályt, amely ma már a maga egészében (kivételek persze mindig akadnak: isten áldja õket) akadálya a szabadság felé tartó politikai fejlõdésnek.

Nyilvánvaló, hogy arányos választási rendszert kell bevezetni (tiszta listásat), meg kell szüntetni a bejutási küszöböt, két vagy három évre csökkenteni a parlamenti (és választott helyhatósági) ciklust, kitiltani az Országgyûlésbõl mindenkit, aki valaha is képviselõ, miniszter, polgármester volt, egyetlen ciklusra korlátozni a képviselõséget, megkönnyíteni a helyi és országos népszavazásokat (eltörölve a tematikus korlátozásokat is), sorshúzással kiosztani a parlamenti és bizottsági tisztségeket, sorshúzással kijelölni az ötvenezer alatti települések képviselõtestületét, és közülük is sorshúzással a polgármestert, visszaállítani a társadalombiztosítási önkormányzatokat, ugyancsak önkormányzati módszerekkel irányítani az állami vállalatokat, bevezetni az ötvenszázalékos nõi kvótát, a minimum tízszázalékos roma kvótát, valamilyen bónusszal jutalmazni azt a pártot, amelynek a jelöltlistáján több mint húszszázaléknyi, fõiskolai-egyetemi oklevél nélküli fizikai dolgozó található, bevezetni az esküdtbíráskodást, megerõsíteni a választottbíráskodást. Miniszterelnök csak egyszer lehet valaki, legföljebb egy évig. Be kell vezetni a vállalatirányításban a paritást, amelyben a dolgozók képviselõi a vezetõ szerv mandátumainak felét töltik be (kiterjesztett Mitbestimmungsrecht). Vissza kell állítani az intézményes érdekegyeztetést (OÉT vagy valami hasonló, ámde a dolgozóknak ugyanakkora részük kell hogy legyen mint a kormánynak és a tõkéseknek {[}\textqq{munkaadóknak}{]} együttvéve, 50-25-25 százalék). Ez csak a demokrácia mechanikája, amelyet tovább lehet bõvíteni és radikalizálni, hiszen a fölsorolt intézkedések a kelleténél mérsékeltebbek.

Mindezek mellett azonnal egybe kell hívni az Alkotmányozó Nemzetgyûlést - az Országgyûléstõl el kell venni az alkotmányozás és az alkotmánymódosítás jogát, viszont (bizonyos alapjogi kivételekkel) ezt a jogot meg kell adni a népszavazásnak -, amely maradéktalanul és haladéktalanul eltörli az orbáni Alaptörvényt és az orbáni sarkalatos törvényeket, és semmi egyébbel nem foglalkozik, csak a megalkotandó új köztársasági alkotmánnyal. (Az aggodalmak eloszlatására a diktatúra alatt elkövetett politikai cselekményekre közkegyelmet kell már elsõ lépésben hirdetni.) Ennek az alkotmánynak a cikkelyei között lenniük kell módosíthatatlan tételeknek (Ewigkeitsklausel), amelyek a habeas corpus mellett tartalmazzák az összes szokásos alapjogokat - a szólásszabadságtól az ellenállás jogáig és a pozitív diszkriminációig -, és amelyek kijelölik az állam szociális és kulturális kötelezettségeit. Ezeket, ameddig a kapitalizmus, a polgári társadalom, a piac, az egyenlõtlenség, a társadalmi igazságtalanság viszonyai fönnállnak, soha nem szabad módosítani. Ameddig vannak gyöngék és erõsek, addig a gyöngéket védeni kell, ameddig nics szabadság, addig a jog révén kell oltalmazni õket.

Az alkotmányszöveget népszavazásnak kell megerõsítenie. A százezer lakos alatti településeken népszavazások állapítják meg és módosítják menet közben a költségvetést, és vetik ki a helyi adókat. Az adó arányos progresszivitása minden szinten kötelezõ lesz. Az energiaforrásokat, a környezetet a társadalom ellenõrzi választott szervek útján, esetleg államosítással. A közjavak együttesét (the commons) a közösségnek kell ellenõriznie. A föloszthatatlan közjavak-közjószágok - a víz, a levegõ, az energiaforrások, a föld, az altalaj kincsei, a kulturális örökség, a tudományok és mûvészetek - demokratikus ellenõrzése a nép joga. Ehhez az kell, hogy a nép hagyja jóvá - és népszavazással menet közben megváltoztathassa - a költségvetést. A kisebb régiók, fõvárosi kerületek költségvetését - puha korlátok között közvetlenül a választóknak kell kialakítaniuk (részvételi költségvetés a Porto Alegre-i modell szerint).

A szegényeket sújtó rendszabályokat azonnal eltörlik. A lakhatás alkotmányos joggá változik. A büntetõ törvénykönyv nyilvánvaló osztályerõszakot elõíró tételeit azonnal megsemmisítik. A Munka törvénykönyvét eltörlik, a dolgozók javára újat hoznak létre. A szakirányú végzettség megkövetelését szûkebb térre szorítják, és ott is enyhítik. Az oktatás és az egészségügy (esetleg a tömegközlekedés) ingyenes, a kilakoltatás tilos. Minden gyereknek jár ingyenes világi iskola. Demokratikus társadalomban senki nem lehet alultáplált, mindenkinek födél van a feje fölött, állástalanság miatt senki nem diszkriminálható (tehát mindenkinek biztosítani kell a munkakötelezettség nélküli megélhetési alapjövedelmet - living wage, Grundeinkommen). Fölül kell vizsgálni és ha kell, hatályon kívül helyezni a demokráciával szemben álló nemzetközi szerzõdéseket. Az Európai Unió szociális és demokratikus átalakításában közre kell mûködnünk; az intézmény így használhatatlan; törekedni kell a NATO átalakítására is, de mivel ez reménytelennek látszik, ki kellene belõle lépni.

Lehetne folytatni, de minek. Elsõ olvasásra talán szokatlannak tetszik mindez, de hát ezek A DEMOKRÁCIA minimális föltételei, és maguktól értetõdnek. Aki megdöbben rajtuk, ne nevezze (és tartsa) magát demokratának: nem az. Lehet liberális, de demokrata nem, ha nagyon meglepõdik.

Természetesen ezek a föltételek - bármilyen fontosak - csak technikai jellegûek. S mivel a két \textqq{fehér kontinens} államai közül Magyarországon (és Belorussziában) a legnagyobb a baj, itt kell elõször komolyan eltûnõdni a demokrácia (azaz a szó szoros értelmében vett népuralom) bevezetésén. Erre a maga teljességében sehol nincs példa (\textqq{a képviseleti demokrácia} kifejezés oximoron - azaz a jelzõ ellentmond a jelzett fõnévnek -, a képviseleti kormányzat - ez a helyes fogalmazás - viszont súlyos hibái ellenére persze minden tekintetben magasabbrendû, mint bármelyik diktatúra), de a közvetlen-részvételi demokráciára egyre inkább szükség lesz mindenütt. S ahol a legnagyobb a baj, ott csak a viszonylag radikális rendszabályok kielégítõk - a gyökeres szocializálás (etatizmus helyett), demokratizálás, egyenlõsítés és (igen!) liberalizálás az egyéni szabadságjogok tekintetében.

Nem lesz könnyû ide eljutni - s a nép természetesen a demokrácia ellen is dönthet némely ponton -, de a demokrácia (tehát a népi részvétel), a társadalmi (és nemi, nemzedéki, etnikai, felekezeti) egyenlõség (beleértve a végzettség és foglalkozás szerinti diszkrimináció fölszámolását a lehetõségig, az egészségesek és betegek közötti egyenlõség megteremtését), a szabadság (\textqq{negatíve} a személy sérthetetlensége és mindenki mással való egyenrangúsága, a mindenkiével azonos erkölcsi értékének elismerése, \textqq{pozitíve} a valódi lehetõség a társadalom valóságos jellegének alakítására) irányában haladéktalanul el kell indulni. Mindezeknek az elitárius, igazgatási, anyagi, szellemi, származási, tekintélyi, mûveltségi elõnyök, kiváltságok kihasználását lehetõvé tévõ meghiúsítását már rögtön a kezdetkor ki kell zárni.

Hangsúlyoznom kell, hogy ez nem az én személyes politikai programom, hiszen a helyén hagyná a polgári rendszert, amelyet én elvetek - hanem kompromisszumos, \textqq{népfrontos}, rendkívül mérsékelt, középutas javaslat, amelynek a részletei nyilván egészen másképp is alakulhatnak. \textqq{A boldogság új eszme Európában} - szoktam idézni Saint-Justöt. Még mindig az. A \textqq{rejtett} cél AZ ÖRÖM, nem a megélhetés.

A demokrácia új követelményeit azonban az új - hangsúlyozottan civiltársadalmi, a jelenlegi hatalompolitikától távol álló - mozgalmaknak, mindenekelõtt a szakszervezeteknek (a munka mint szocializációs modell háttérbe szorulása, marginalizálódása miatt beállt) biopolitikai fordulatra kell tekintettel lenniük, amikor nekilátnak a diktatúra békés, ám esetleg nem egészen törvényes lebontásának. (A jelenlegi törvényes és törvényi szerkezet legfõbb célzata Magyarországon, diktatúrák szokása szerint, éppen a saját lebonthatatlansága.)

Itt tehát nem lehet a munkában állókra korlátozni a mozgalmat. A munkanélküliek, a nyugdíjasok, a szociális segélyezettek, a hátrányosan megkülönböztetett társadalmi csoportok (a nõk, az MLBT-k, a romák, a diákok, az elbocsátott közalkalmazottak, a nemzeti kisebbségek, a fenyegetett értelmiségiek), a betegek, a menekültek (bevándorlók, vendégmunkások) épp úgy részvevõi kell hogy legyenek az ellenállási mozgalomnak, mint az ipar, a kereskedelem, a szolgáltatások munkásainak, az állami vagy a magántõke alkalmazottainak.

Fölhívnám rá a figyelmet, hogy a biopolitikai kirekesztés már olyan messze megy, hogy a \textqq{helytelenül táplálkozó} (azaz kövér) és dohányzó személyek (egészségi problémáikról \textqq{maguk tehetnek}, akár a munkanélküliek a nyomorukról), alkoholisták, drogosok stb. valósággal az állam, sõt: a nemzet, \textqq{a mi fajtánk} ellenségeinek tûnnek föl. Ennek a szélsõségesen diszkriminatív világnézetnek, ellenõrzési-elnyomó-erkölcsi technikának a legcinikusabb változata a bûnbakká tett hajléktalanok százezrekre bírságolása, majd rendõri eltávolításuk a közterületekrõl. Hogyan lehet mindezeket az embereket a sorsuk aktoraivá, öntudatos szubjektumaivá, a lázadás részeseivé tenni? Fogas kérdés.

Az alakuló, szórt, központi vezetéssel - nagyon helyesen - NEM rendelkezõ ellenállási mozgalomban domináns, legalább a hangulatában, a légkörében az antidiszkriminációs, egyenlõségi kultúra; ezt szükséges volna világossá tenni. Itt nem pusztán fizetés-, nyugdíj- és segélyemelésrõl, nem pusztán kifejezési szabadságról, nem pusztán erõszakellenességrõl - és nem pusztán a tõkés vállalatok nagymérvû megadóztatásról, ami elkerülhetetlen -, nem is pusztán csak a sovinizmus, etnicizmus, rasszizmus kérlelhetetlen elutasításáról van szó, hanem a mozgalom toleráns, békés szellemérõl, mindenfajta testvéri-nõvéri autonómia és kölcsönös respektus tiszteletben tartásáról az ellenállás soraiban.

És hát ennek a demokratikus mozgásnak nemzetközinek kell lennie, hiszen a közvetlen, részvételi demokráciát különben eltapossa a nemzetközi tõke, amely a komolyabb politikai fejlõdés meghiúsítása érdekében mindig szövetséget tud létrehozni szabadelvû jogállamok és tekintélyelvû diktatúrák (s még ennél is rosszabbak...) között.

És itt egy látszólag lényegtelen, mégis elmulaszthatatlan szó az ellenfélrõl: mindenképpen el kell utasítani az ellenfél dehumanizálását, a verbális megalázást, a fenyegetést és az effélét (ez már nem hiányzik \textqq{demokratikusnak} becézett ellenzéki pártjaink belsõ közéletébõl se). Küzdelmeink társadalmi, erkölcsi és politikai természetûek, nem személyesek. A küzdelem céljai olyanok, hogy a jobboldali diktatúra jelenlegi támogatói, sõt: mûködtetõi is fölszabadulásként (de legalább megkönnyebbülésként) élhetnék át az ellenállás gyõzelmét. Mi sok boldogságot kívánunk minden felebarátunknak és honfitársunknak, márpedig Orbán Viktor és Lázár János is a felebarátunk és a honfitársunk. Apróbb bosszúságaik múltán nekik is jobb lesz a demokrácia, mint a diktatúra. Politikai nézeteik tévedésbõl fakadnak, márpedig a tévedés fölismerése valódi szellemi öröm forrása, még ha mi is voltunk azok, akik tévedtünk. Tanúsíthatom ezt, hiszen munkásságom egy részét el kellett vetnem, s ez fájdalmas volt - de mennyivel jobban érzem magam most!

Sok mindenkinek le kell majd szoknia sok mindenrõl, például arról, hogy \textqq{demokráciának} nevezze a képviseleti kormányzatot, a liberális jogállamot, amely ellen az egyik legsúlyosabb érv az, hogy ismételten lehetõvé teszi a diktatúrák, például a mai magyarországi parancsuralmi, tekintélyuralmi rezsim békés puccsát, amelynek nincs törvényes, szakítás nélküli orvoslata. A szociális és biopolitikai egyenlõtlenségre alapozott jogegyenlõség illúzió. Nincs és nem is lehet visszatérés a rendszerváltás bukott rendszeréhez.

De ezt nem központi bizottsági határozatban kell leszögezni. Az ellenállási mozgalomban - amelynek az \textqq{élcsapata} olyan új csoportok laza együttese, mint a Milla, a 4K!, a Hallgatói Hálózat, de amelynek értékes részei a régebbiek is, mint a TASZ, a Magyar Helsinki Bizottság, az Eötvös Károly Intézet, az Amnesty International, a Transparency International, a Roma Polgárjogi Mozgalom, a Szegénységellenes Hálózat, a Méltóságot Mindenkinek és társai, a sokszínû szakszervezeti mozgalom, az ökológiai szervezetek (Energia Klub, Levegõ Munkacsoport, Védegylet, Hulladék Munkacsoport, Greenpeace et j'en oublie) - erõteljes munkamegosztás tapasztalható, de a szintézisre azért szükség van, nem szervezeti (isten õrizz!), hanem elméleti és világnézeti-morális értelemben.

És mindenekelõtt: azoknak kell csinálniuk az ellenállási mozgalmat, akiknek az érdekében elindult. Ha az elfelejtett falvakban nyomorgó, reményüket vesztett szubproletárok nincsenek benne, akkor megismétlõdnek minden hierarchikus mozgalom, minden képviseleti szisztéma bajai: a mozgalmi \textqq{elit} átveszi az irányítást, professzionalizálódik, és kezdõdik minden elölrõl. Elõítéletesnek se szabad lenni: bár üdvösnek tartom a mozgalom antiparlamentarizmusát és spontaneitását, azért elismerhetjük, hogy milyen kiváló a Lehet Más a Politika (LMP) népszavazási kezdeményezése - amelyet a magyarországi sajtó szégyenletesen agyonhallgatott, vagy a legjobb esetben alaptalanul és elfogultan kigúnyolt -, persze az LMP jellegénél és fiatalságánál fogva közelebb áll az új civil társadalomhoz, az új ellenállási mozgalomhoz, mint a megmerevedett többi \textqq{demokratikus} (ejtsd: liberális) erõ, bár manõverezõ-taktikázó politikai stílusa nekem nem rokonszenves. (Az LMP új jelszava - \textqq{Fogjunk össze a fasisztákkal a demokratikus köztársaság, a szabadelvû-alkotmányos-pluralista jogállam megmentéséért!} - mutatja, hogy nagyon nehéz megbízni ebben a pártban, vagy bármelyik pártban.) A tõlem ideológiailag távol álló Magyar Demokratikus Charta tevékenysége se fölösleges, noha hûsége 1989-hez idejét múlta, konzervatív, visszafelé néz, bármennyire szép dolog is az állhatatosság.

Az azonban csakugyan valóságos dilemma, hogy a munkaidõ újraelosztása, amely nélkül nem dönthetõ meg a biopolitikai diktatúra, csakugyan összeegyeztethetõ-e a polgári társadalommal. Majd menet közben kiderül.

A küzdelem azonban szép, és máris megcáfolta a szabadelvû pesszimizmust, amely szerint a magyar nép nem szereti a szabdságot. Dehogynem szereti. A cenzúra nem nagyon teszi lehetõvé, hogy polgártársaink tudják, mit is mûvel velük a jobboldali parancsuralmi állam, de ez - sajnos... - nem maradhat titokban. Azt a népet, amely a véres szovjet katonai megszállás idején hosszan tartó általános sztrájkra volt képes 1956 késõ õszén és telén - s amelyet a följebbi értelemben demokratikus struktúra (a munkástanácsoké) tartott össze -, nem szabad szolgalelkûséggel, meghunyászkodással, az áldozatkészség hiányával vádolni.

Ha Orbán Viktor nem szánja el magát a vérontásra, a békés, teremtõ, képzeletgazdag fordulat nem elképzelhetetlen. Addig sok türelemre és akasztófahumorra lesz szükségünk. Az athéni, tuniszi, kairói, madridi, barcelonai, milánói, londoni mozgalmak szerény párhuzama már Kolozsvárt és Budapesten is észlelhetõ (s ne feledjük a zágrábi, bécsi, londoni diáklázadásokat se), s érezhetõ lesz Nyíregyházán, Pécsett, Komlón, Békéscsabán, Gyöngyöspatán, Tatárszentgyörgyön, Tarnabodon és Hajdúhadházon is. A bénultságnak vége.

Az egyik legígéretesebb kezdeményezés és örömteli fordulat a legtöbb szakszervezeti konföderáció összefogása, végre-valahára. A várható és remélt \textqq{forró õsz} - amelyben nemcsak szervezetek, hanem olyan \textqq{informális formációk} is részt vesznek majd, mint az i disobbedienti (az engedetlenek), a precari nati (született prekáriusok) és a los indignados (a fölháborodottak) magyarországi megfelelõi - nemcsak \textqq{forró} kell hogy legyen, hanem össze kellene fonódniuk benne a jogvédõ, jogteremtõ szociális, alkotmányos-jogállami, szabadságvédõ, béremelést és nyugdíjemelést kikényszerítõ, a munkajogi visszalépéseket új, a tõkéseket és más tulajdonosokat, munkaadókat méltánytalan kiváltságaiktól megfosztó követeléseknek a biopolitikai egyenlõség megteremtésének szorgalmazásával, a termelõmunkából (s evvel az élhetõ életbõl) kirekesztett, méltóságukban meggyalázott, kényszermunkával fenyegetett, szegény és szervezetlen rétegek elismerésével, a minimálbér szintjén való, föltétel nélküli eltartásának a szociális követelések sorába iktatásával. A demokratikus, egalitárius irányzatok nem riadhatnak vissza tõle, hogy a javak és jövedelmek újraelosztásának klasszikus módszereitõl irtózva (ez az irtózat az évtizedes, többpárti propaganda hatására általános és erõs babonává változott, holott a piacnál nem kevésbé hatékony, ha nem is jobb nála, hiszen a fölsõbbség kezébe adja a rendelkezés jogát afölött, amit valaha Polányi Károly egyszerûen így nevezett: \textqq{az ember megélhetése}, The Livelihood of Man) hagyják éhen halni azokat, akiket az idejétmúlt neokonzervatív és neoliberális (a kettõ nem teljesen azonos!) kurzusok a sorsukra hagytak.

Kérem, figyeljék meg, hogy ezek a javaslatok nem foglalják magukban a radikális demokrata (és nem holmi anarchokommunista) Bibó István egyik alkotmányos-demokratikus alapelvét, \textqq{a kizsákmányolás tilalmát}, ennél ez a javaslat sokkal szerényebb; és - személyes politikai vonzalmaimat most félretéve - nem számítok a kapitalizmus közeles megdöntésére, habár a rendszer egésze inog, de nem politikailag.

Ma már a munkanélküliek, betegek, mozgássérültek, gyöngénlátók és nagyothallók, kirekesztett etnikai és más bûnbakcsoportok, nyomorgó régiók (az egykori falvak nyomorgó lakói, az egykori földmûvesek), nyugdíjasok, diákok, eladósodottak nem a társadalmi ellenállás margóján, hanem a középpontjában vannak. Ma már a béremelési és munkajogi célok csak a puszta életükben veszélyeztetett, igencsak sokféle populációk érdekeivel együtt értelmesek - tehát a szakszervezeteknek is meg kell változniuk.

Orbán Viktor \textqq{munkaalapú társadalma} azt jelenti, hogy a még rendszeres alkalmazásban álló kisebbségen (és a kis- és nagytõkések még szûkebb kisebbségén) kívüliek nem egyenjogú tagjai a társadalomnak. Õszinte beszéd. Ez csakugyan így van. Csakhogy ami van, az nem jól van.

Arisztotelész megkülönböztette \textqq{az életet} a \textqq{jó élettõl}. Ez a társadalom még a puszta életet sem garantálja. Ámde lehet, hogy elõbb lesz \textqq{jó életünk}, mint \textqq{puszta életünk}. Maga a küzdelem, amelyben magunk vívjuk ki szabad emberekként elvitathatatlan méltóságunkat, lesz a \textqq{jó életünk} kezdete. A hierarchiától független, nem hatalmi, de beavatkozó politizálás a fölszabadulás elsõ lépése. Ha a diktatúra által elsinkófált államunk elvitatja a többség különféle alkotóelemeinek a legitimitását, ha pozitív erkölcsiséget csak a kiváltságosoknak - köztük (nyolcadlagosan) a régi proletariátus és a régi kispolgárság egyre csökkenõ tömegének, amely ugyan kizsákmányolt és manipulált, a sûrû gondoktól neurotikus, és még nem ismerte föl, hogy tágabb értelemben vett érdekei megegyeznek a tõke-munka kontinuumból kizárt sorstársaiéval - tulajdonít, akkor nekünk, a magyar népnek is meg kell vonnunk a diktatúrától a legitimitást, és nem szabad magasabb értéket elismernünk, mint az ellenállást, az autonómiát, és el kell vetnünk a diktatúra értékrangsorát. Akkor a végzet, azaz a tõke által kirótt értéksorrendet a szubjektivitás és az autonómia fogja fölváltani, s ez a küzdelem nem ádáz lesz, nem undok, nem torz, hanem szép. 

\end{document}

