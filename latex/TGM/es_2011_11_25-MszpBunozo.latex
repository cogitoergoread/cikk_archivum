% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Bûnözõ szervezetek  }
\date{2011, november 25 \thanks{ÉS LV. évfolyam 47. szám} }
\maketitle

Az új alkotmány - \textqq{Alaptörvény} - ún. átmeneti rendelkezései bûnözõ szervezetnek nyilvánítják a Magyar Szocialista Munkáspártot, jogelõdeit és jogutódát, a Magyar Szocialista Pártot, amely már három ízben irányította az \textqq{Alaptörvény} értelmében csakhamar megszûnõ, demokratikus Magyar Köztársaság kormányát. (Ezek a kormányok elég rosszul vezették a köztársaságot, de nem döntötték meg.) Megszüntetik a korábbi rendszer idején elkövetett politikai bûncselekmények elévülési hatályát, és hallgatólagosan kilátásba helyezik az egykori vezetõk meggyanúsítására alkalmas, új büntetõjogi \textqq{tényállások} megalkotását. Az alkotmánymódosítási javaslat nem hagy kétséget afelõl, hogy mindez akár jogalap lehet a szocialista párt késõbbi betiltásához vagy jogainak másfajta csorbításához.

Ebben a kurta írásban nem elevenítem föl az 1991-bõl ismerõs köz- és büntetõjogi vitákat. Csak arra emlékeztetek, hogy a hasonló célzatú Zétényi/Takács-törvényt akkor csak két párt vetette volt el egységesen: a szocialista párt és a Fidesz. Én is nemmel szavaztam, ezért személyesen mondott nekem akkor köszönetet Orbán Viktor és Kövér László.

Nagyon szívesen.

*

Olyasmikrõl beszélek most, amiket nem szokás emlegetni. Nem a \textqq{népszerûtlenség-hajhászás} (Vas Istvántól oroztam ezt) vágya vezet, csak a lelkiismeret-furdalás, mert nem szóltam elég erõsen korábban. S ha mégis, hát eldugott helyeken vagy külföldi publikációkban és interjúkban.

A Magyar Szocialista Munkáspárt elsõ vezetõségébõl - az egy Kádár János kivételével - 1956. november 4-e után nem maradt senki. A forradalmi kormányzat és a forradalmi szellem vezetõ képviselõi, Nagy Imre, Losonczy Géza, Donáth Ferenc, Maléter Pál, Gimes Miklós, Tánczos Gábor, Kopácsi Sándor, Vásárhelyi Miklós: kommunisták voltak. Az ellenforradalmi bábrezsim vezetõi: Kádár János, Münnich Ferenc, Marosán György: szintúgy. Mindkét oldalon többen jöttek Rákosi és Sztálin börtönébõl - azelõtt meg Horthy börtönébõl, a koncentrációs táborokból, az ellenállásból, a moszkvai számûzetésbõl. Az 1956. októberi forradalom a szocializmus világtörténetének - azaz a huszadik század lényegi történetének - a része. Végzõdhetett volna restaurációval is, de ezt nem tudhatjuk.

Úgy tetszik, végsõ soron, ha késleltetve is, de a restauráció mégis végbement a most eltelt másfél évben. De a második világháború, a fölszabadulás óta hatvanhat esztendõ pergett le.

Ebben a hatvanhat esztendõben lejátszódott a szovjet típusú létezõ szocializmus elterjedése, idõleges sikere, hosszú hanyatlása és csúfos bukása. Az 1945 - vagy pláne az 1917/19 - elõtti viszonyok restaurálása képtelenség.

Akármit tett is a létezõ szocializmus - és nagyon sok gonoszat tett -, az 1945 elõtti oligarchikus, militarista, szélsõségesen egyenlõtlen, represszív és elmaradott \textqq{fölsõbbségi államot} gyökeresen fölszámolta. Az úrtiszteletnek, az Isten kegyelmébõl vagy a természetbõl származónak vélt tekintélynek és rangsornak egyszer s mindenkorra véget vetett. Más nemességet nem ismert, csak a munka nemességét: ez radikálisan antikommunista gondolat, de egyben antifeudális gondolat is. A polgári egyenlõségi eszme plebejus változata. Kelet-Európa és Ázsia legnagyobb problémája az 1945 elõtti háromszáz évben az éhes, rongyos, szolgasorban tartott parasztság kérdése volt. Ez a parasztság volt valaha a többség. Ezt a paraszti nyomort és szolgaságot az erõszakos bolsevik modernizáció és urbanizáció a legnagyobb kegyetlenséggel, iszonyatos áldozatokkal, de eltüntette. A hajdani személyes szolgaság, a kasztrendszer, a származási (nemesi) kiváltságok maradványai is elporladtak. A szolgaságot a modern kizsákmányolás váltotta föl, a javarészt kézi erõvel végzett, ma már elképzelhetetlen fizikai kínokkal és fáradalmakkal járó földmûvelést pedig a gyáripar és a gépesítés, a technika diktálta vakfegyelem. A tüdõbajt, az angolkórt, a pellagrát, a szifiliszt, a vérhast megszüntette a modern orvoslás, a gyógyszervegyészet és az egészségesebb, bõségesebb táplálkozás.

A diktatúra elsõ, fölhalmozási és beruházási, iparosító és infrastruktúra-teremtõ, mozgósító, rendõri-militarista, a munka valóságos alávetésére, kényszermunkára és tömeges kivégzésekre épülõ, tömeggyilkos, ínséges és központosító szakasza, azaz a sztálini korszak 1956-ban - a magyarországi forradalom és az SZKP XX. kongresszusa együttes hatására - nagyjából befejezõdött.

Mi került a helyébe? Mit tett az MSZMP?

*

A véres árulások, hitszegések és megtorlások három esztendeje után az 1956 õszén még elterjedt nézetbõl - amely szerint a létezõ szocializmus (a kifejezés ugyan késõbbi) az elnyomó és az emancipatorikus mozzanatok elegye - vajmi kevés maradt. A kádári ellenforradalom (és a vele rokon posztsztálinista rezsimek) létérdeke volt a politikai mozgósítás kizárása. Kétfrontos harcában mind a sztálinista szélsõbaloldallal, mind az 56-os demokratikus szocializmussal le kellett számolnia - a hagyományos polgári irányzatok maradványairól és a függetlenségi-nemzeti érzületrõl nem is szólva. Érdekeit a nép beletörõdése és passzivitása szolgálta, de a fogyasztói fordulat, a jóléti állam keleti változatának bevezetése nem pusztán a pacifikálás mûfogása volt. Az akkumulációs terror befejezése az elsõ Nagy Imre-kormány, W³adys³aw Gomu³ka, Tito és Malenkov, majd Hruscsov programja is volt - egyáltalán, mindenféle helyi sajátosság ellenére, a \textqq{kádárizmus} fikció, nemzetközi fejleményeknek csak esetleges, nem önálló változata - , az olcsó fogyasztási cikkek gyártása és hozzáférhetõvé tétele, a széles körû szociális lakásépítés stb. az egész \textqq{szocialista} világrendszer közös terve volt, evvel függött össze a \textqq{békés egymás mellett élés}, a nukleáris fegyverkezési verseny szabályozása, majd a Nyugattal való, terebélyesedõ gazdasági együttmûködés (és hitelfölvétel) is, azaz az \textqq{enyhülés}, sõt: a \textqq{konvergencia}.

A kádári Magyarország fejlõdése csúcspontján, az 1970/80-as években \textqq{konzervatív rendõrállam} volt, így nevezte Bibó István a Horthy-rendszert, de jónéhány különbséggel: ebben az idõben az MSZMP-nek már nem kellett erõszakosan levernie az ellenállást, mint Horthynak kezdetben a munkásmozgalmat, majd a nyilasokat, és legfõként nem kellett rettegnie a \textqq{hárommillió koldus} lázadásától és a nyomor társadalmi következményeitõl, hiszen a nyomor megszûnt vagy tetemesen enyhült. A kádári konszolidáció kényelmesen berendezkedhetett. Nekiláthatott a csak rá jellemzõ világ ráérõs kialakításának.

*

Ezt a világot a \textqq{klasszikus} szóval lehet a legjobban jellemezni. A jóléti állam különféle - nem utolsó sorban erõteljesen egalitárius - adottságai, a reálbérek növekedése, az életszínvonal lassú, de folytonos emelkedése mellett, a mozgalmi hevület és mindenfajta kommunista \textqq{utópizmus} kiiktatásával a rendszer egyik fõ beruházása a kultúra volt. A klasszikus modernizmus volt ennek a középpontja - nézzék meg Illyés, Németh László, Déry életmûkiadásait, olyan életmûvek kibontakozását, mint a Weö­resé, Kálnokyé, Pilinszkyé, Nagy Lászlóé, Mándyé. A mûvelõdéspolitika mindent klasszicizált és \textqq{örök} formákba öntött: Juhász Ferenc gyönyörû kiállítású könyvei ugyanabban a formátumban jelentek meg, egymás mellé tehetõen a polcon, de még az Esterházy Péteréi is: emlékezhetünk rá, hogy mûveinek elsõ kiadásai is életmûkiadás-formátumban jelentek meg, a Magvetõ mindegyiket kemény táblás, hófehér borítójú, afféle remekíró-kötetekben hozta ki, rögzítve a szerzõ kétségbevonhatatlan rangját. A populáris polgári irodalmat is olyan kitûnõségek jelenítették meg, mint Szabó Magda és Passuth László. A magyar film a legjobb korszakát élte. Ami a színházban, a zenében és a képzõmûvészetben belefért a megjuhászodott modern (ekkor már persze konzervatív) kánonba, azt ünnepelték. Népszerû volt a népmûvelõ-ismeretterjesztõ rádió és televízió, az \textqq{ízléses} népszórakoztatás (operett, kabaré, sanzon stb.). Hatalmas apparátussal készültek a mûfordítások. Még az alaposan ellenõrzött szellemtudományoknak is nagy közönségük volt.

Óriási hatással voltak az egész értelmiség gondolkodására olyan gondolkodók, akiket sokan csak másodkézbõl ismerhettek, mint Husserl, Wittgenstein, Max Weber; tódult be Nyugatról még a tiltott gyümölcs is. A memoár volt talán a kor legjellegzetesebb vezetõ mûfaja: Illyés, Déry, Vas emlékiratai - vagy Bernáth Aurél, Lesznai Anna, Granasztói Pál önéletrajzi írásai - mind a végérvényesen és megnyugtatóan lezárt huszadik századról beszéltek, a láz kihûlésérõl. Illyés és Vas \textqq{szélárnyékról} írt. A modern klasszicizmus enyhén konzervatív, hûvös nyugalma áradt mindenfelõl.

Ez volt a modern klasszika ezüstkora, aranykor nélkül. Ez volt Magyarország egyetlen polgári korszaka, korlátozott, szerény hedonizmus, szabadságmentes tolerancia, fejlõdésnek látszó, békés stagnálás, mértéktartó ízlés, befelé fordulás. A lázadás kis gócait észre se lehetett venni - bár nekem ezek voltak a fontosak.

Nem volt ebben a megnyugtatott társadalomban semmi kommunista - ez az, amit az utólagos antikommunizmus harcosai nem értenek. Fantomokkal küzdenek. Õket is el fogják felejteni.

\end{document}

