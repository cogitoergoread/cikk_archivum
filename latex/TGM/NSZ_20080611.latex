% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Értõ fülek  }
\date{2008, június 11. \thanks{NSZ } }
\maketitle

A \emph{Népszava} nemrég beszámolt róla, hogy Szûcs Erika (MSZP) szociális - magyarul: népjóléti - és munkaügyi miniszter találkozott a szerencsi kistérség néhány potentátjával, köztük a hírhedt monoki polgármesterrel, akiknek az ismert javaslatai a vadonatúj miniszternél, aki nemrég maga is még helyi potentát volt (miskolci alpolgármester) "értõ fülekre" találtak. Ugyanezek a polgármesterek, élükön Rónavölgyi Endréné országgyûlési képviselõvel (MSZP), szerencsi polgármesterrel, petíciót adtak át Szili Katalinnak (MSZP), az Országgyûlés elnökének ugyanevvel a célzattal. (Ne feledjük, hogy Lamperth Mónika {[}MSZP{]}, Szûcs elõde a miniszteri székben, azért volt kénytelen távozni, mert az ilyesfajta intézkedésekkel nem értett egyet.)

Azután Gyurcsány Ferenc miniszterelnök (MSZP) foglalt állást óvatosan a munkavégzéshez kötött, "munkára ösztönzõ" segélyezés mellett, avval a fönntartással, hogy ez nem irányulhat a romák ellen (márpedig a romák ellen \emph{is} fog irányulni magától értetõdõen, ez a gondolat népszerûségének is az \emph{egyik} titka, Gyurcsány szocialista pártelnök kijelentése ezért a legjobb esetben képmutató), ugyanígy nyilatkozott Kiss Péter kancelláriaminiszter (MSZP), a Baloldali Tömörülés (!) elnöke is.

Bár az említett szereplõk jó része szocialista párti, a kezdeményezést nagy hévvel támogatja a jobboldali és szélsõjobboldali sajtó, "visszhangos" és szörnyûséges ódát írt róla e hasábokon Csányi Vilmos akadémikus. (Erre Révész Sándor, a \emph{Népszabadság} rovatvezetõje válaszolt: eddig ez az egyetlen bírálat, a hivatalos "baloldal", sõt a bimbózó "szélsõbaloldal" is hallgat. Meg kell említenem, hogy a "munkateszt" és más, állítólag munkára kényszerítõ, valójában azonban csak a segélytõl megfosztó kormányzati technikák ellen már korábban ugyanitt fölszólamlott - idõrendben - e sorok írója, Ferge Zsuzsa és Krémer Balázs.) A kissé szociáldarwinista ódát a jobboldal melegen üdvözölte; sok szerzõn nem csodálkozom, tõlük megszokhattuk már; de a \emph{Magyar Nemzet} közölte Németh György - akinek a kitûnõ írásaiból sokszor okultam - rémületes, hideglelõs, hátborzongató, emberellenes cikkét; ha ez a ragály ilyen kiváló elméket is megfertõz, akkor csakugyan nagy baj van.

Hadd foglaljuk össze a tényállást a kétségtelen illetékes, a szélsõjobboldali \emph{Magyar Hírlap} ércbe öntött szavaival: "...A monoki képviselõ-testület május 21-én úgy döntött: nem folyósítja tovább a gyermekvédelmi támogatást azoknak a szülõknek, akik nem járatják óvodába, illetve iskolába gyerekeiket. A helyi képviselõk arról is határoztak, hogy megvonják a szociális segélyt azoktól, akik nem végzik el a fölajánlott közmunkát. {[}...{]} A {[}Szerencs környéki{]} polgármesterek kemény hangú levelükben fölhívják a figyelmet {[}arra{]}, hogy a jelenlegi családtámogatási rendszer fölgyorsította és gerjeszti az alacsonyan szocializálódott {[}???{]} tömegek {[}?{]} népességnövekedését, megélhetési formává fejlesztette {[}?!{]} a gyermekszülést, maffiaszerû {[}?{]} bûnözéssé a szociálpolitikai csalást {[}?{]}. A szociális segély kapcsán megjegyzik: sok család esetében ennek {[}!{]} összege és a minimálbér között nincs különbség, ami így a munka kerülésére ösztönöz {[}!{]}. Több generáció nõtt és nõ föl úgy, hogy azt látja: nem kell dolgozni, nem kell iskolába járni, mégis megél a család - írják. {[}...{]} Monok polgármestere, Szepessy Zsolt elmondta: jelentõs társadalmi tiltakozás generálta {[}!{]} a változtatást, ugyanis a tisztességesen dolgozó, de alacsony jövedelmû embereknek elfogyott a türelmük {[}?{]}, miután hosszú ideje tapasztalják, hogy bizonyos réteg {[}???{]} kivonva magát {[}!{]} a munka alól, a könnyen jött {[}!{]} segélyre rendezi be életét. »A dolgozó emberek védelme {[}?{]} és a munka becsületének visszaállítása a célunk ezekkel az intézkedésekkel, hiszen egy {[}eine{]} társadalom nem mûködhet megfelelõen, ha aktív {[}!{]}, egészséges tagjai megtagadják {[}!{]} a munkát« - mondta a polgármester. Az ezernyolcszáz lelkes Monok lakosságának tíz százaléka él évek óta segélyekbõl, és közülük jó néhányan nem azért nem dolgoznak, mert nem lenne rá lehetõségük, {[}hanem{]} ...azért..., mert tudatosan kerülik a munkát, nem fûlik rá {[}helyesen: hozzá{]} a foguk. Õket fogja érinteni az intézkedés, s a rendelet értelmében saját falujuk javát szolgáló közmunkán vehetnek részt."

Azt az apróságot a szélsõjobboldali \emph{Magyar Hírlap} nem említi, hogy a községi rendelet súlyosan törvénysértõ. A települési önkormányzat a szociális segélyt csak kézbesíti, a jogszabály által megállapított segélyezési föltételeket, kritériumokat nem módosíthatja. A törvény betartásához a tizennyolc polgármesternek nem fûlik a foga. A jogszabály abban különbözik a közönséges, pl. a söntéspultnál megfogalmazott honpolgári véleménytõl, hogy következményei nem tetszõlegesek: a honpolgárok nem - és a helyi hatóságok különösen nem - mérlegelhetik, hogy betartsák-e vagy se. Mindenképpen be kell tartaniuk, punktum.

Ráadásul: nem illik hatósági személyeknek, fölesküdött tisztségviselõknek, a magyar állam hivatalos képviselõinek petícióban kérniük olyan törvényhelyek megváltoztatását, amelyeket - ha nem tévedek, bûncselekmény árán - éppen (tudatosan, elõre megfontolt szándékkal, nyíltan és nyilvánosan, mi több: kihívóan) megszegtek vagy megszegni készülnek.

Természetesen az is számít, hogy valaki milyen szándékkal sérti meg a hatályos jogot. Magam is alacsony véleménnyel vagyok a kizsákmányoló osztálytársadalom beépített igazságtalanságait kodifikáló jogrendszer számos elnyomó és méltánytalan aspektusáról, ez azonban puszta vélekedés, és nem mentesítene a jogkövetkezményektõl, ha netán polgári engedetlenséget gyakorolnék (s ugyanakkor nem volnék fideszes képviselõ). A szándék megítélése azonban erkölcsileg befolyásolhatja azt, hogy miként vélekedünk a jogsértésrõl.

A természetjogi fölfogás - amely számos nagy társadalmi változás legitimációjához járult hozzá a múltban - , habár a jogkövetkezmények alól persze nem menthette föl a zendülõket, megbecsülte azoknak a virtusát, akik a törvény szellemébõl kiindulva, az igazságosság érdekében nem tartották be a törvény betûjét. A polgári engedetlenséget is akkor becsüljük (habár elviseljük miatta az esetleges joghátrányokat), ha célja az igazságosság, a szabadság, az emberi lehetõségek tágítása, a kultúra védelme.

Ha valaki - kockára téve megélhetését, testi épségét, fizikai mozgásszabadságát - önzetlenül tesz lázadó (tehát büntethetõ) gesztusokat szenvedõk érdekében, akik maguk nem képesek tiltakozásra, megemeljük elõtte a kalapunkat. (És küldünk neki csomagot a fogházba.)

De annak a jogsértését, akinek a fölfogása a véres tépõfogú prérifarkas "humanizmusára" emlékeztet, nem értékeljük sokra. S így már nem jogi kérdésrõl van szó immár, hanem morális - vagy ami ugyanaz: politikai - problémáról.

A monoki polgármester és Szerencs környéki (újabban sárospataki, sátoraljaújhelyi, Heves megyei) tettestársai, illetve politikai és sajtóbeli védelmezõik arra az igazolhatatlan - sõt: nyilvánvalóan hazug - állításra támaszkodnak, amely szerint a szociális segély kedvezményzettjei nem azért nem dolgoznak, mert nincs munka (pedig hát a magyarországi foglalkoztatási adatok nyilvánosak és közismertek), hanem azért, mert lusta ingyenélõk. Ennek az állításnak ellentmond az a közismert tény, hogy gazdasági konjunktúra idején a munkanélküliek munkába állnak, a munkanélküliek zöme korábban dolgozott - és többségük nyilván most is dolgoznék, ha dolgozhatnék. A szociális segély - és a szegények - ellenségei azt is mondják, hogy a minimális bérhez közeli segélyösszeg nem "ösztönzi a munkába állást". Itt bújik ki a szög a zsákból. Mit akarnak ezek a körök? Természetesen azt, hogy rá lehessen kényszeríteni a honpolgárokat arra, hogy éhbérért végezzenek kellemetlen, fárasztó és megalázó munkát - semmi kétség: a közmunka önmagában megalázó, különösen falun, ahol mindenki ismer mindenkit - lehetõleg a minimális bér szintjén alul, továbbá: hogy azt, aki a teljesíthetetlen, abszurd föltételeknek nem tesz eleget, azt a segély megvonása révén teljesen ki lehessen taszítani a társadalomból. (Hozzá kell ehhez tenni, hogy nálunk az órabér átlaga 8 euró {[}!{]}, az európai átlag 23 euró {[}!{]}, a lusta ingyenélõnek gyalázott magyarországi dolgozók keményen robotolnak nagyon kevés pénzért - ezek azok a "bérterhek", amelyek ellen a multinacionális és a magyar nemzeti tõke egyaránt halálhörgéseket hallatva tiltakozik. A munkára kényszerítés nem a jólét, hanem a nélkülözés és a kimerültség világába ûzi a segélyezetteket még a legjobb esetben - átképzés, szakképesítés és földrajzilag elérhetõ munkahely esetében - is. A szegények vonakodása nem irracionális.)

Ha a szegények ellenségei, akik - mivel köztudomásúlag nincs elég munkahely, különösen vidéken - ki akarják rekeszteni a népjóléti rendszerbõl a szerencsétleneket és boldogtalanokat, elérik céljukat és megvonják a segélyeket esetleg százezrektõl, vagy elérik a segélyek összegének használhatatlanná csökkentését, kénytelenek lesznek bõvíteni két másik szociális rendszert. Az egyik bõvítendõ rendszer a büntetés-végrehajtás. A másik: a temetõ.

Erre a megoldásra másutt már régen rájöttek. Az Egyesült Államokban kétmillió ember ül börtönben. Brazíliában rendõrökbõl és õrzõ-védõkbõl alakult halálbrigádok a helyi vezetõ körök megbízásából módszeresen (géppisztollyal) irtják az utcagyerekeket. A szegények ellenségeinek - ha következetesek - javasolniuk kellene munkatáborok fölállítását.

Az antiszociális petíció szerzõi azt is javasolják, hogy három gyerek legyen a plafon, azon fölül ne folyósítsanak a gyerekek után járó különféle szociális ellátásokat, különösen "az alacsonyan szocializált" (?!) néprétegek esetében: ez föltehetõleg a romákat jelenti. Föltéve, de meg nem engedve, hogy valaki azért szül gyereket, hogy némi kevéske pénzt kapjon az államtól: ez nem részvétet, együttérzést indokolna? Nem jótékony beavatkozásra, segítségnyújtásra kellene hogy indítsa a hatalommal és költségvetési pénzzel rendelkezõ hivatalos személyeket? Tölthetett-e pár esztendõt kelet-európai faluban az a személy, aki nem tudja, hogy a szegényeknek mindig több gyerekük van? Lehetséges, hogy valaki - különösen falusi ember - ne tudná, hogy kenyéren, rántott levesen, s csak ritkán szalonnán élõ paraszt dédapáinknak és dédanyáinknak olykor tucatnyi gyerekük volt? Potyalesõ ingyenélõk voltak munkában megszakadó, szíjas, szikár õseink? Anyagias cemendék az ükanyáink?

A régi falu szokásai már csak az alvégen élnek - meg a cigánytelepen. Az éhezõ-fázó, régi, azaz kapitalizmus elõtti paraszti társadalom szolidáris volt (ha embertelenül kemény is embertelenül kemény körülmények között), egyenlõen osztotta szét a nyomorúságot, s mivel semmije se volt, hát nem is nagyon tervezett, bízott istenben, hitt és remélt. (A kapitalizmus hatására fejlõdött ki késõbb az egyke, amely a népi képzeletvilágban még ma is a modernség, racionalitás, tervezés, fölnõttség képzettársításaival konnotált; a magyar társadalomba mélyen beivódott a gyermekáldással szembeni "egykés", "ridegparaszti" ellenszenv, amely most is testet ölt a népes, ám szegény családokkal szembeni - megdöbbentõ - vendettában.)

Amikor az önzõ kegyetlenség ma lecsap a falusi szegénységre, a magyar nép múltját is üti vele.

De térjünk vissza a munka kérdésére.

A huszonegyedik század elejének mûszaki és gazdasági állapota szükségtelenné teszi a szükséges és eladható áruk termelésében az aktív korú összlakosság munkavégzését. Itt nem csupán a ciklikus válságok okozta munkanélküliségrõl van szó, hanem mély és strukturális munkanélküliségrõl. A globalizált nemzetközi gazdaság bizonyos iparágakat és mezõgazdasági mûvelési ágakat mindössze néhány országban összpontosíthat anélkül, hogy ez - a teljesen liberalizált világpiac körülményei között - a fogyasztói piacok ellátását bárhol akadályozná, ahol fizetõképes kereslet mutatkozik. Az alacsony bérû iparosodott országokban (Távol-Keleten, Dél-Ázsiában stb.) nõ a foglalkoztatottak száma, a volt centrumországokban és a volt félperiférián csökken, a - pillanatnyilag még leggazdagabb - nyugat-európai és észak-amerikai országokban a lakosság lélekszámban csökken és rohamosan öregszik. (Fekete-Afrika egyszerûen kiesik a világgazdaságból, lakói pedig az életbõl.) Ez számos "improduktív" kiadásra szorítaná az európai tõkés államokat, ahol (mint bizonyos mértékig Kelet-Európában is) a nép hozzászokott a szerény, de a puszta fizikai túlélésen fölüli javakat, szolgáltatásokat, kultúrát biztosító életszínvonalhoz. Ezeknek a kiadásoknak a "szinten tartása" vagy bõvítése ma már nem volna lehetséges másként, mint a globális tõke drasztikus megadóztatásával vagy uzsorakamatokkal terhelt hitelfölvétellel. Ennek a teljesítésére az Európában mûködõ globális tõke se nem képes, se nem hajlandó. Következésképpen az állami kiadásokat csökkenteni "kell".

Az a döntõ politikai kérdés tehát minden polgári kormány (és polgári ellenzék) számára, hogy miként lehet az életszínvonal csökkentését, az életminõség, a szociális biztonság, a kultúra, a természeti és épített környezet tönkretételét elfogadtatni a néppel.

A módszerek évezredesek.

Mint mindig, az a probléma, hogy miként lehet a szükségképpen kisebbségben lévõ birtokos osztályok és politikai "kíséretük" álláspontját elfogadtatni az ellenérdekû többséggel. (Ezt nevezik a "közjó"-nak.) A szociális katasztrófát legitimáló hivatalos ideológia (a nyíltan vagy rejtetten neokonzervatív "pensée unique") - széttekintve a harcmezõn - azt látja, hogy az érintettek két fõ csoportra oszlanak.

Az egyik csoport a minimális béren fölül javadalmazott termelõk vagy dolgozók csoportja. Ezt a csoportot - amely egyre inkább elszigetelt kisebbség Európában, különösen, ha csak az értéket/értéktöbbletet elõállító termelõket értjük ide, az "improduktív" (pl. hivatali) "munkaviszonyban" állókat nem - a "normalitás" kitüntetõ jegyeivel látják el. A termelõk e "normalitásban" osztoznak a tõkésekkel, hiszen úgy tüntetik föl, hogy munkások és tõkések \emph{együtt} "állítanak elõ" értéket. Így ideológiailag az ún. "normális viszonyok között élõ", "konszolidált" személyek és csoportok között eltüntetik (persze csak politikailag és ideológiailag) a kizsákmányolás tényét. A "munkaadók" és "munkavállalók" átlátszóan manipulatív, hazug terminusaival egységesítik (ideológiailag) az osztályharc hagyományos formáiban egykor egymás ellen harcolt feleket. (Az osztálykonfliktus persze soha nem múlik el a tõkés rendszerbõl, de ha a proletariátus vesztésre áll, visszavonul vagy hallgat, esetleg politikailag átáll saját ellenségének az oldalára, akkor azt lehet füllenteni, hogy az ellentét valamiképpen föloldódott vagy eltûnt.)

A másik csoport azoké, akik - különféle okokból - kiszorultak az érték/csereérték, értéktöbblet/profit termelésébõl és elsajátításából. Az uralkodó osztályok legitimációs ideológiája számára kulcskérdés, hogy ennek a másik, alárendelt (szubaltern) csoportnak a \emph{közös} gazdasági, szociális, kulturális és politikai vonásait eltüntessék, és az \emph{eltérõ} karakterjegyeket hangsúlyozzák.

Ez a második csoport - nyugdíjasok, munkanélküliek, tanulók, betegek, rokkantak, fogyatékosok, háziasszonyok, gyermeküket nevelõ személyek (többnyire persze fiatal nõk): feleségek és "egyedülálló" anyák, rendezetlen állampolgárságú személyek, bevándorlók, menekültek, illegális munkavállalók, a gyakran jogellenes "feketegazdaság" részvevõi, különféle társadalmi patológiák áldozatai (elmebetegek, depressziósok, neurotikusok, autisták, továbbá alkoholisták, drogosok, szociopaták), "kiesõk" és "kiszállók", nonkonformista bohémek, a hospitalizációból magukhoz térni nem képes árvák, "intézeti gyerekek", "beilleszkedési" nehézségekkel küzdõk, diszkriminált, kirekesztett-kitaszított kisebbségek tagjai, kulturális hátrányokkal sújtottak (pl. a használatos államnyelvet nem beszélõk, a "Leitkultur"-ból kitaszítottak), a távmunkát, részmunkát, képernyõs munkát stb. végzõ "prekariátus" tagjai, hajléktalanok, a "részlegesen" és idõszakosan (szezonálisan) foglalkoztatottak, és így tovább a végtelenségig - az uralkodó világnézetben a legfenyegetõbb stigmáktól sebzett. (Romániában vezetõ "mainstream" publicisták nyíltan indítványozzák, hogy \emph{a nyugdíjasokat meg kell fosztani választójoguktól!)}

Ennek a második - "inaktív" és "improduktív" - csoportnak a némely (néha, de távolról se mindig szubkulturális/etnikai sajátosságokkal megkülönböztethetõ) alcsoportjait a "morális pánik" gerjesztésének ideológiai és médiakampány-módszertanával veszik célba ("targeting"). Ezek az alcsoportok ma Európa-szerte (távolról se csak Magyarországon, sõt ma Nyugat-Európában e tekintetben roszszabb a helyzet): a segélyen élõk (meg általánosabban a szociális és/vagy nyugellátásban részesülõk), ezek közül pedig fõleg azok, akik 1. bevándorlók, menekültek és/vagy népszerûtlen etnikai-szubkulturális-felekezeti populációkhoz tartoznak, 2. azok, akik ellenszenves(sé tett) gyakorlatokat folytatnak, mint a tartós segélyre szorulás, segélytõl függés ("welfare dependency"), serdülõkori szülés ("teenage pregnancy"), koldulás, csavargás ("vagrancy"), 3. azok, akik "indokolják" a "morális pánikot", azaz: "megélhetési bûnözést" folytatnak, nem takarékosak, nem beosztók, nem tervezõk, nem elég szerények, visszahúzódók, alázatosak, hanem önérzetes jogkövetelõk, s akiknek a kaotikus, iránytalan ellenállása a félelmetes és "irracionális", mert spontán és kiszámíthatatlan fizikai erõszakban nyilvánul meg.

Így az uralkodó ideológia - manapság elég simán - elfogadtatja, hogy ezt a második csoportot (illetve különösen a "kilõhetõ" szubkulturális alcsoportjait) állapota és magatartása miatt \emph{büntetni kell}. Akár a polgári társadalom és a fölvilágosodás \emph{elõtt}, a társadalmi és az erkölcsi státuszt azonosítják. A történelmi és a társadalmi ("objektív") magyarázatot kiemelik az elfogadott oksági láncból, s elhitetik, hogy az elõnytelen vagy hátrányos helyzet az érintettek hibás erkölcsi magatartása, rossz képességei, azaz alacsonyabbrendûsége miatt következik be - mintha az elmúlt kétszáz esztendõ filozófiája, politikaelmélete, társadalom- és történettudománya nem is létezett volna. Az "establishment" reméli, hogy meggyõzheti a népet róla, hogy a jelenlegi gazdasági-társadalmi rendszer által okozott helyzetbõl - és a rendszer jóvoltából - mindenki kimenekülhet egyéni erõfeszítéssel, csak akarni kell, és aki erre nem képes, az erkölcstelen vagy bûnözõ. Röviden: a rendszer okozza a munkanélküliséget, és a rendszer bünteti a munkanélküliséget. Evvel egyrészt lehet csökkenteni a közkiadásokat, másrészt erkölcsileg elõre diszkreditálni a potenciális ellenfeleket. Láthattuk, hogy ez mennyire sikeres volt a párizsi elõvárosok (banlieue-k) zendülése vagy a szlovákiai roma éhséglázadás alkalmával. A legutóbbi nyugat-európai választások világosan megmutatták, hogy az "aktívak" és az "inaktívak" szembeállítása (amelynek a kiaknázásával, más-más módon, de az összes magyarországi parlamenti - és pár parlamenten kívüli - párt is kísérletezik) gyõztes stratégia: sikerült a nyugat-európai munkásosztály fontos erõit idegenellenes és segélyellenes jelszavakkal átcsábítani a szélsõjobboldalra. A hagyományos (szociáldemokrata és kommunista) baloldalnak ugyanez a munkásosztály a fõ "közönsége", de hagyományai miatt nem használhatta ki a kiközösítõ ideológiai és médiastratégiákat, az osztálykonfliktus átrajzolásától viszont visszariadt.

Már Platón támadta a demokráciának azt a vonását, hogy "osztogat". (A tisztességes sajtóban pénzbírságot kellene kiróni arra a szerzõre - hiszen cenzúrázni nem szabad -, aki az "osztogatás" nevezetû ideologémát használja a szokásos értelemben. Evvel már bebizonyította, hogy rosszhiszemû és népellenes.) Igen: a demokráciák - s ezen nem a modern szabadelvû-alkotmányos jogállamot értem, mint a szó téves hazai jelentésével visszaélve jelölni szokták, hanem a népuralmat - meg szokták kísérelni, hogy eltartsák az önálló javak vagy jövedelem nélkül szûkölködõ néprétegeket, mert számukra az élethez való jog és az egyenlõ méltóság természetjogi-alkotmányos alapelve (amelyet számos becikkelyezett nemzetközi egyezségokmány is tartalmaz egyébként, bár ez mellékes) ezt követeli meg. A munkahelyeket és munkajövedelmeket elpusztító társadalmi kataklizmáért - amint szokás - a katasztrófa áldozatait kell okolni, vádolni, megalázni, kitaszítani. S ha sikerül a kizsákmányoltakat - hiszen nemcsak a (történetesen még) dolgozókat zsákmányolják ki, hiszen az össztõke áll szemben a teljes proletariátussal, amelynek a megfosztottsága egyetemes, függetlenül tagjainak egyéni sorsától: épp arra való az elmélet, hogy ezt föltárja - egymással szembeállítani, akkor a rendszernek persze nyert ügye van, hiszen a tõke "erkölcsi" sikolya az állam vezetõinél értõ fülekre talál.

A régi, egységesen antidemokratikus ógörög és római filozófia, szatíra és politikai szónoklat mindig is hitványaknak (kheironesz, improbi) nevezte a szegényeket és kiválóknak, hasznosaknak, jóknak (beltisztoi, khrésztoi, boni) az uralkodó osztály tagjait. A \emph{Magyar Nemzet }és a \emph{Magyar Hírlap} publicistái ennek az õsi és nemes hagyománynak a jegyében nem tartóztatják meg magukat a "csõcselék" és a "csürhe" õszinte megnevezésétõl; a morális pánik jegyében az egyik legmûveltebb, legfinomabb tollú konzervatív tárcaíró, Végh-Alpár Sándor legutóbb a diákpofozó tanár panegirikuszát zengette el (mintha ez volna a "tanárverõ diák" szindrómájának ellenszere...), ám a legradikálisabb mû e tárgyban mégis a \emph{Népszabadság} rendszeres szerzõjétõl, a már említett Csányi akadémikustól származik.

Ez esetben szocialista politikusoktól jobboldali "véleményformálókig" teljesen összezárt az "establishment". Állítólag az egyik kisebb parlamenti párt, az MDF a "monoki" javaslatot törvénymódosítási javaslat formájában be szeretné terjeszteni az Országgyûlésnek. De a "monoki" kezdeményezésen túl megindult az általános világnézeti támadás a szegények, a munkanélküliek, a nyugdíjasok, a kisgyermekes anyák (tehát a kisgyerekek) ellen (vö. a gyes folyósítási idõtartamának tervezett megrövidítésével, ami megfosztja a kisgyerekeket az édesanyjuktól akkor, amikor a legnagyobb szükségük volna rá, és növeli a munkaerõpiaci keresletet akkor, amikor a kínálat szûkül). Két-hárommillió ember elemi megélhetése van veszélyben, miközben a mérvadó médiák ingyenélõkrõl, bûnözésrõl vartyognak. (Mellesleg a monoki ügy azt is bebizonyította, hogy baloldali pártként itt az MSZP-re egyszerûen nincs szükség. Baloldali pártnak az "aktív" és "inaktív" kizsákmányoltakat kell - egyszerre és együtt - képviselnie, a tõkének az egyik képviseletét a sok közül kár a "szocialista" jelzõvel fölruházni. Mint egyre inkább kiderül, erre a fügefalevélre a tõkének sincs szüksége. Az a személyzet következik, amelyet már \emph{A falu jegyzõje} meg a \emph{Rab Ráby} meg \emph{A fekete város} meg a \emph{Sötét világ} kitûnõen leírt - s a volt járási, kerületi, megyei elsõ titkárok, tanácselnökök, tsz-jogtanácsosok is idetartoznak -, látszatokra egyre kevesebb a szükség. Az MSZP évtizedekig leszerelte a szakszervezeteket, evvel betöltötte történelmi hivatását. Isten önökkel.)

Minekutána lehetetlen, hogy az aktív korú népesség nagy többségének tartós munkahelye legyen, az "inaktívak" elleni "erkölcsi" támadás teljesen indokolatlan és igazolhatatlan. Nagyon kevés ember dolgozik elviselhetetlenül sokat és kibírhatatlan intenzitással, miközben a többiek kiszorulnak a kapitalizmusban "az élet vizének" számító tõke-munka kontinuumból - ahelyett, hogy (amit a huszonegyedik századi technika megenged) sokkal többen dolgoznának egyre kevesebbet (vissza kell térni a harmincöt órás munkahét követeléséhez is), és valamennyien alkotásra, játékra, gondolkodásra és élvezetre szánnák szabadidejüket, hogy emberhez méltóbb életet élhessenek végre.

A haladó értelmiség - szándékosan használom ezt a kigúnyolt és divatjamúlt fogalmat - pedig ismét használja kiváltságát, azt, hogy a fölforgató beszédet\\
(egy darabig) inkább elviselik tõle, mint mástól. A téma ugyanaz, mint egykor és mindig: a megalázottak és megszomorítottak.

\end{document}

