% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Magyar Hírlap, adieu }
\date{2004, november 4 \thanks{Magyar Hírlap utolsó száma } }
\maketitle

%\textqq{

Kevesen tudják - de õk tudják -, hogy mit jelentett a kilencszázkilencvenes években a \textqq{Magyar Hírlap}. Mert kevesen emlékeznek már a rendszerváltásra, az új rendszer elsõ éveire. Fölidézni is nehéz már, ha nem lehetetlen, hogy mennyi és mekkora valódi szenvedély és valódi gondolat kavargott itt, hogy milyen nagyszerû volt némelyik ütközet, hogy a disznóságok és ostobaságok mellett mennyi reménység, ötlet, ragyogó õrület, pokoli szellemesség került elõ.

1989 után, a kilencvenes években a kor és az ország nagy újdonsága a liberalizmus volt. Bár a magyar szabadelvû párt kevéssel alulmaradt az elsõ szabad választásokon (de gyõzött, méghozzá fényesen a magyarországi városokban, az önkormányzati választásokon), ami nóvum volt, ami szellem, az - tagadhatatlanul - a szabadelvû táborban mutatkozott. A szabad demokraták vezetõi az országházban sziporkáztak és teleírták a pesti sajtót. Mellettük voltak a legjobb szépírók, kritikusok, bölcsészek, társadalomtudósok. Az immár legális (heti) \textqq{Beszélõ} és a \textqq{Magyar Narancs} trendet, divatot, beszédmódot, irályt határozott meg. Masszívan jelentek meg a Nyugat nálunk újnak számító eszméi. A közönség rádöbbenhetett, hogy némelyek komolyan veszik az emberi jogokat. Hogy némelyek csakugyan utálják nemcsak a diktatúrát, hanem a parancsolgatást. Csakugyan nem tisztelik a tekintélyt. Csakugyan mindenkire kiterjesztenék a szólásszabadságot. Csakugyan zavarja õket a cigányok elkülönítése, kitaszítása, hátrányos megkülönböztetése, bántalmazása. Valóban elviselhetetlennek érzik a szegénységet. Valóban ki akarnak békülni a szomszéd népekkel.

Ez az érzületi forradalom a tekintélyes napilapok közül elsõnek a \textqq{Magyar Hírlap} hasábjaira terjedt át - hála többek között Németh Péternek, a néhai Gádor Ivánnak, a kulturális rovatnál V. Bálint Évának, s utánuk a többieknek.

(A heti \textqq{Beszélõ} azóta megszûnt, súlyos havi folyóirattá alakult, a \textqq{Magyar Narancs} már olyan, mint a többi lap, a \textqq{Magyar Hírlap} fénye is megkopott, a magyar liberalizmus évek óta hanyatlik, a fényes tollak többnyire kerülik a politikát, némely írók csalódtak, és másfelé tájékozódnak\ldots)

1989 nemzedékére, mint minden forradalmi nemzedékre, a lázadók mindenkori sorsa várt: a kiábrándulás. A kiábrándulással pedig a hûlõ érzések, a hûvösödõ, össze-összeszoruló szív, a politikaimámor-hiány miatti elvonási tünetek, a \textqq{cold turkey}, a deresedõ haj, a kifizetetlen számlák, a halott barátok.

A \textqq{Magyar Hírlap}, mint a rendszerváltás \textqq{élcsapatának} többi intézménye is, próbált alkalmazkodni. (A heti \textqq{Beszélõ}, a régi \textqq{Magyar Narancs}, a régi \textqq{Magyar Hírlap} egykori munkatársaival tele van a mindenpárti magyarországi sajtó, nem beszélve a jobboldal által az állami rádióból és televízióból elbocsátott, elûzött liberálisok és demokraták százairól\ldots) A \textqq{Magyar Hírlap} is azt tette, amit mások a honi sajtóban: nagyobb képek, rövidebb cikkek, humoros fõcímek, szójátékok - elbizonytalanodó nyelvtan, sok tárgyi tévedés, sok elírás, magyartalan jópofaságok. De azért megmaradt úgy-ahogy függetlennek, tiszteletlennek, bár kezdett ijesztõen barátságos és kedves lenni.

Jó lap legyen undok.

Komisz.

Idegesítõ.

A \textqq{Magyar Hírlap}-tól az utóbbi idõben már nem estek kétségbe az ellenfelei, bár a volt külügyminiszter és a volt esélyegyenlõségi miniszter (mindketten liberális szocialisták) még - mintegy posztumusz - is panaszkodott, ami ígéretes lenne, ha a lap fönnmaradna.

Én rengeteget írtam a \textqq{Magyar Hírlap}-ba, igen sok ellenséget szereztem vele, éppen azokat az ellenségeket, akiknek a gyûlöletére büszke vagyok. Ezeket a kék foltokat hazám, népem, nemzetem szolgálatában szereztem, ezek az érdemérmeim: köszönöm. Az utóbbi idõben írottakért sok száz webnáci (postán meg sok tucat zsebnáci) kért a fejemre halált vagy ennél is rosszabbat. Megérdemeltem, hálás vagyok érte. A represszió, az elfojtás, a nyomasztó kispolgári ízlés hívei, a javíthatatlan kádáristák, a mindenfajta cenzúra ínyencei, az antifasizmus örvén mindent - fõleg a humort - betiltani óhajtó sanyarúvendelek szintén közölték számtalanszor, hogy elég volt belõlem, s a \textqq{Magyar Hírlap}-pal, hogy tüntessen el. A szerkesztõség vígan közölt tõlem mindent, pedig tudta, hogy zûr lesz, hogy néhányan lemondják majd az újságot, s a kormányhoz meg a nagytõkéhez szaladgálnak, hogy elhallgattassanak végre. Köszönöm a denunciánsoknak és köszönöm a szerkesztõknek, akik néha maguk is elborzadtak soraimon.

A rendszerváltás nem sikerült, de a rendszerváltás sajtója sikerült.

Most olyan sajtónk lesz, mint az alsó-ausztriai járási közlönyök, mint az újonnan gründolt \textqq{Reggel}, ez az antiújság - meg az ingyen osztogatott \textqq{Metro}, ez a sajtólátszatot keltõ csomagolásipari termék. Ezeket analfabéták - sõt ami rosszabb: írástudatlanságot színlelõ írástudók - írják analfabétáknak. A régi lapok közül csak a szélsõjobboldali \textqq{Magyar Nemzet} õrizte meg szokott színvonalát, a rendszerváltás szellemét már csak a rendszerváltás ellenfelei tartják ébren. A hõsük ma már Pozsgayt részesíti elõnyben Göncz Árpáddal szemben. Utólag.

A szabadelvû magyar értelmiség volt olyan számos, áldozatkész és kíváncsi, hogy az elõfizetéseivel és a lapvásárlásával eltartott és telefirkált egy liberális magyar újságot. Ez az értelmiség nem létezik többé, fölbomlott. Megvénült. Kihalt.

A szabad szellemet az internetes szatíra és a bolondul bolondozó kalózrádió élteti. Ingyen van, és közremûködõit se fizeti senki. Passzió. Hobbi. Szubkultúra.

Idáig tartott a sztori. Kösz. Szép volt, lányok, szép volt, fiúk, akkor is, ha a fene sem emlékszik már a menõ szövegeitekre, szövegeinkre. Jön a tél, remélem, el tudtok helyezkedni reklámcégeknél, gagyitelevízióknál, bormagazinoknál, sztárfanzinoknál, médiatanácsadó-cégeknél, ahol húszéves sellõk, akik még sohasem olvastak semmit, elmagyarázzák majd nektek, milyen az igazi sajtó Liechtensteinban.

\end{document}
