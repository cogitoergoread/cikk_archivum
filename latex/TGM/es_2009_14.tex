% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{  MSZP 1989-2009 }
\date{2010, április 3 \thanks{ÉS, 53. évfolyam, 14. szám } }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle



% \textqq{ }

A Magyar Szocialista Párt története lebilincselõ társadalomtudományi kérdések egész sorát veti föl, amelyeknek még a puszta áttekintése is érdekes, bár némelyikük megválaszolására csak néhány ötletet vázolhatok.

Néhány olvasóm jelezte, hogy meglehetõsen unja már azokat az írásaimat, amelyekben az MSZP--t valamely elképzelhetõ baloldali minimummal szembesítem. A téma iránt magam is elvesztettem az érdeklõdésemet, bár van rá mentségem, hogy foglalkoztatott. Valamiféle magyarországi baloldal újjáalapításakor (rifondazione) nem kerülhetõ el, hogy az ember kimutassa, hogy az az entitás, amely a népi képzeletvilágban ma elfoglalja a baloldal szimbolikus helyét, történetileg és világnézetileg téved, ha így látja és láttatja önmagát. Az ilyesféle írásmûveknek nem elsõsorban az MSZP volt a tárgyuk, hanem az MSZP nevû gondolati akadály leküzdése.

A Magyar Szocialista Párt talán legfontosabb adottsága, hogy \textqq{utódpárt}, azaz a korábbi rendszert irányító struktúra örökösének számít. Föl kell tenni már azt a kérdést, hogy a jelenlegi körülmények között lehet--e egyáltalán bármilyen szervezet az 1989 elõtti \textqq{állampárt} örököse.

Mit jelentett \textqq{a Párt} 1956 (a Szovjetunió Kommunista Pártjának huszadik, \textqq{sztálintalanító} kongresszusa és a magyar forradalom) és 1989 (a liberális--demokratikus--piaci fordulat) között? \textqq{A Párt} mindenekelõtt a kettõs állam fölsõ szintje volt. A voltaképpeni államigazgatás (a miniszteriális és tanácsi apparátus) ellátta a szokványos jogalkalmazó, végrehajtó, bürokratikus föladatok zömét, és alkalmazta a szokásos adminisztratív rutinokat, beleértve a felelõsségi viszonyok, az ellenõrzés, az archiválás--dokumentálás--ügykezelés a Monarchia óta hagyományos rendjét, a nyilvánosság hiánya miatt persze meglehetõsen durván és gyakran önkényesen. Föltûnõ volt a jogi kodifikációnak az adott körülmények között meglehetõsen magas színvonala. \textqq{A Párt} központi, valamint területi, ágazati és munkahelyi apparátusainak a kezét viszont csak a meglehetõsen homályos (és máig is csak a Szovjetunióról és Kínáról szóló nemzetközi szakirodalomban kielemzett), orálisan áthagyományozott, homályos szokásjog és populáris jogszokás kötötte, de azt nem lehet állítani, hogy -- amint a \textqq{totalitárius} mítosz elõírná -- a legfõbb vezetõk bármit megtehettek, és azt se, hogy utasításaik kivitele nem ütközött nehézségekbe, \textqq{közegellenállásba} és néha (ritkán) nyílt engedetlenségbe. Ugyanakkor a jognak a modern polgári államokban (beleértve a nem demokratikus polgári államokat) élvezett prioritása nem érvényesült. Nem olyan módon, hogy a pártközpont gyakran jogellenesen nyúlt volna bele az alárendelt bürokráciák szabályszerû mûködésébe, hanem úgy, hogy \textqq{a Párt} elkülönített magának néhány szférát, amelyet közvetlenül irányított, s ahol nem -- vagy nem nagyon -- ismert pardont. Ilyen volt a külkapcsolatok, mindenekelõtt a szovjet tömbbel ápolt viszonyok területe, a titkosszolgálatoké és az ideológiáé.

Ezt a három szférát a lakosság engedelmességének és konformitásának kikényszerítése kötötte össze. A \textqq{kommunista} egypártrendszerû országok számára az ideológia 1956 után nem elsõsorban a mozgósítást szolgálta (azok a csak részlegesen desztalinizált országok, ahol nemcsak a passzivitást kellett megtanítani a népnek, hanem maradtak még mozgósítási föladatok, a vezetõk nem a végsõkig lebutított \textqq{marxizmust--leninizmust} használták erre a célra, hanem a nacionalizmust, mint Ceausescu vagy Kim Ir Szen). A hivatalos ideológia -- amelynek persze voltak a rezsim számára kényelmetlen, \textqq{önkéntes} hívõi is -- negatív értelemben mûködött, amennyiben megmutatta az állampolgároknak (vagy alattvalóknak), hogy hol a határ, meddig mehetnek el a nyilvános és intézményes keretek között, amikor a Gulag szemléltetõ taneszköze már csak korlátozott mértékben (vagy nem) állt rendelkezésre.

Mit szolgált például az a tézis, hogy 1956 \textqq{ellenforradalom} volt? Nem többet, mint azt az implicit figyelmeztetést, hogy a Kádár János által vezetett központi apparátus legitimációját, hatalmi jogcímét kétségbe vonni tilos, rosszabb esetben bûncselekmény. Ugyanezt célozta a pusztán pragmatikus okokkal nem magyarázhatóan nagy létszámú politikai rendõrség és titkosügynök--hálózat, amely különféle eretnekségek után nyomozott, és mindenfelé érezhetõ árnyéklétével a lojalitást (így a \textqq{pártegységet}) volt hivatott biztosítani.

Ugyanezt szolgálta \textqq{a Párt} mozgalmi része, a párttagság, amelyet munkahelyi és területi hálózatokba szerveztek. Rivális politikai szervezetek hiányában, a mozgósítási, fanatizálási kampányok (és a koncentrációs táborok) Sztálin halála utáni fokozatos leépítése mellett a fölülrõl vaskézzel irányított \textqq{pártéletnek} látszólag nem sok értelme volt -- nem is maradt a hatalmas létszámú párttagságból 1989 után szinte semmi --, de ez csakugyan csak látszat. A pusztán félelemre és konformizmusra alapozott lojalitás és fegyelem köztudomásúlag nem sokat ér békeidõben. \textqq{A Párt} versenyeztette lojalitásból és buzgalomból a (munkahelyi) populációkat, amelyeknek meg kellett érteniük, hogy a karrier és a megbecsülés a pártbizottság és a káderosztály elismerése révén szerezhetõ meg. Egy idõ múlva a párttagság maga is szimbolikus jutalomnak számított, ahogyan mindenféle intézményben (természetesen ma is) \textqq{a belsõ kör} tagsága irigylésre méltó kiváltságnak számít. A \textqq{pártélet} állítólag -- hiszen személyes tapasztalatból nem ismerhettem -- idõnként és helyenként kohéziós és motivációs élményeket is nyújtott részvevõinek. Erre a korábbi rendszer vállalati kultúrája amúgy is súlyt helyezett a szakszervezetek által kiválóan irányított szabadidõs tevékenységekkel (az üdüléstõl az üzemi könyvtárakig és a színvonalas kultúraterjesztésig).

A párttagság nem játszott említésre méltó szerepet a pártvezetõk kiválasztásában (itt a kooptálás módszere volt uralkodó), de \textqq{a Pártban} úgymond népszerû vezetõknek jó esélyeik voltak az elõrelépésre, ha vártak a sorukra és betartották a lassú szolgálati utat. Politikai értelemben azonban a pártvezetõség a párttagságtól nem várt semmit. \textqq{A Párt} volt a szuverén, bizonyos területeken jogtól szabad, és mindenütt másutt hegemón. Annak ellenére, hogy a tervezõ--újraelosztó államkapitalizmus (ezt nevezték \textqq{létezõ szocializmusnak}) politikailag--világnézetileg semlegesített és passzívvá tett -- Déry Tibort üldözték, elhallgattatták, megbélyegezték, bebörtönözték a \textqq{kommunisták}, ameddig kommunista volt: akkor lett \textqq{a rendszer} hivatalos és dédelgetett írója, amikor leszámolt minden szocialisztikus ábránddal, és élveteg--pesszimista polgári szerzõ lett belõle --, ám \textqq{a Párt} maga nem volt semleges. A proletariátus nem volt hatalmon (és mindenekelõtt: a proletariátus nem lett a termelõeszközök tulajdonosa), de \textqq{a Párt} nem felejtette el eredetét -- és nem felejtette el 1956 késõ õszének és telének munkástanácsait, általános sztrájkját --, a nagyipari munkásság fogyasztási színvonalára, életkörülményeire, jelképes \textqq{megbecsültségére} kényesen ügyelt, amikor tehette. Elég nagyarányú volt a függõleges mobilitás, és minden vezetõ szervben magas volt a munkásszármazású funkcionáriusok aránya. A munkásszármazású személyek kiemelkedõen jó elõmeneteli esélyei természetesen nem tévesztendõk össze a munkásság osztályhatalmával, ugyanakkor ez mégis fontos egyenlõsítõ technika. \textqq{A Párt} sok tekintetben a polgári forradalom célkitûzéseinek végrehajtója volt: az egyenlõség a polgári demokrácia alapelve, nem a szocializmusé.

Amikor 1968 után a jóléti állam (azaz: az egyenlõsítõ -- kohéziót és állampolgári altruizmust motiváló -- újraelosztás) világszerte válságba került, a szovjet típusú államkapitalizmus is követte a nemzetközi trendet. A \textqq{reform} világszerte, minden politikai--katonai tömbben \textqq{piaci reformot} jelentett (s jelent nálunk máig, holott a szociáldemokrata \textqq{reformizmus} éppen az ellenkezõ irányú, újraelosztó--egyenlõsítõ--államosító reform értelmében volt az, ami), ez a (piaci) reform pedig radikálisan csökkentette mindenütt a tervezõ--újraelosztó állam s vele a tõketulajdonnal nem rendelkezõ osztályok, elsõsorban a munkásosztály és az értelmiség befolyását. (A piaci fordulat csúcspontján egyszerre szerveztek világot rengetõ és nagy történelmi vereséggel végzõdõ sztrájkot a walesi bányászok és a lengyel tengermelléki hajógyári és kikötõmunkások.)

Magyarországon a reform átrajzolta a kettõs állam (vö. Ernst Fraenkel: The Dual State: A Contribution to the Theory of Dictatorship, New York: Octagon, 1969) két komponense közötti határokat, \textqq{a Párt} (a jog fölötti, rendszabályokat megállapító szuverén, államelméletileg \textqq{a Korona} utóda) és a szokványos jogrendnek és adminisztratív rutinnak alárendelt államapparátus viszonya megváltozott. \textqq{A Párt} 1968 után a gazdaságirányítást fokozatosan a különféle reformbizottságokra, az Országos Tervhivatalra, a Pénzügyminisztériumra, a Magyar Nemzeti Bankra, a miniszterelnökségen folytatott gazdasági diplomáciára, a KSH--ra (és háttérintézményeikre, továbbá a közgazdaságtudományi egyetemre és némely akadémiai intézetekre) ruházta át, megtartva magának persze az effektív kontrollt (a kéziféket). Meglepõ módon a központi apparátus és \textqq{a szolgáló értelmiség} (az orwelli \textqq{belsõ párt}) saját ideológiája Péter György, Ajtai Miklós, Vályi Péter szerény kezdetei óta Nyers Rezsõ, Nagy Tamás, Timár Mátyás, Faluvégi Lajos, Hetényi István, Hagelmayer István, Antal László kifejtésében, majd olyan politikától távol álló óriások, mint Kornai János és Erdõs Tibor mûveiben jelent meg (s ez átterjedt -- Ránki György és Berend T. Iván gazdaságtörténet--írása nyomán -- a polgárosodást eszményítõ \textqq{neolabanc} történetírásra stb., stb.). Ez az ideológia \textqq{a vállalati önállósággal} és hasonló jelszavakkal a kõkori naturális tervmutatókat a formailag állami entitások közötti profitabilitási és versenyképességi, pénzben (profitban) kifejezhetõ viszonylatokkal helyettesítette, s evvel megadta az addig intellektuálisan vergõdõ államkapitalizmusnak a maga adekvát formáját. \textqq{A kemény költségvetési korlát} -- nem úgy, mint nyugaton -- nem szükségszerûségként, hanem eszményként tûnt föl. (A \textqq{pártközpont}, azaz Kádár [vagy Brezsnyev, dr. Husák, Gierek, Honecker] vezetõ csoportja döntõbíróként mûködött a három nagy rivális: a Magyar Nemzeti Bank, a Pénzügyminisztérium, az Országos Tervhivatal, továbbá az ipari--ágazati minisztériumok/lobbik és a regionális apparátusok között, nem annyira a mozgatójukként. A \textqq{pártközpontnak} nem volt eldöntött ideológiai preferenciája a hatalom szilárdságán kívül: azt részesítette elõnyben, ami a stabilitás pillanatnyi zálogának látszott.)

Az értelmiség mozgolódása -- minden valóságos ellentét, sõt: gyûlölet és harag ellenére -- a nyolcvanas években még külsõ szövetségest és demokratikus legitimációt is nyújtott a piaci reform hivatalos képviselõinek. Az egalitárius és \textqq{parancsgazdasági} szárny \textqq{a Pártban} a remélt plurális demokrácia esküdt ellenségének számított (egyébként joggal), bármennyire hû maradt egyébként a modernizációs (fejlesztési, fölzárkózási) logikához. A Nyers/Tardos--féle \textqq{állami holdingok} közötti verseny hipotézise már kifelé mutatott az államkapitalizmusból is, a szovjet tömbön belüli \textqq{dogmatikus} vetélytársakkal folytatott versengéssel (továbbá a nyugati hitelfölvételekkel és az \textqq{exportorientáltsággal}) a \textqq{reálszocialista} magyarországi \textqq{állampárt} láthatólag -- noha \textqq{visszaesésekkel} -- rugalmasan elszakadt magától a szovjet tömbtõl, bár másképpen, mint romániai, lengyelországi vagy jugoszláviai testvérpártjai.

Mire 1988/89 radikális politikai fordulata elérkezett, az MSZMP gazdaságpolitikai tekintetben már közelebb állt az ellenzékéhez, mint a tagságához, és az MSZP mint a magyarhoni magántõkés--piaci rend kezdeményezõje (és mint a gyors privatizálás, a gyors dereguláció kedvezményezetteinek politikai képviselete) kerülhetett át az új rendszerbe, bár elõször, az elsõ országgyûlési választáson a kommunisták (pusztán genealógiai, leszármazási tekintetben) utódaként megaláztatást kellett elszenvednie. A korszerûtlenül etatista, egalitárius, antipluralista és antiliberális \textqq{kommunisták} ügyetlenül szervezett \textqq{szakadár} mozgalma (azóta se) nem került be a parlamentbe. Az MSZP--nek a reformer elit elõtt kellett bizonyítania piachûségét és nyugathûségét (innen szövetsége a világnézetileg befolyásos, de -- szemben minden ellenkezõ híreszteléssel -- valóságos hatalmat soha nem szerzett SZDSZ--szel). E tekintetben nem kellett \textqq{megtérnie}: a rendszerváltáskor már két évtizede volt szíve csücske a piac, a költségvetési fegyelem és a szociális állam leépítése -- hiába berzenkedett ellene az egyre csökkenõ befolyású és csak tessék--lássék ellenállásra, szabotázsra képes óbolsevik régi gárda. Amikorra az MSZP az összes új polgári pártokkal egyetemben hozzájárult -- privatizáció, dereguláció, liberalizáció, piacosítás, államtalanítás, nyugatosítás címszó alatt -- a magyarországi nemzetgazdaság szétmállasztásához, majd kétmillió munkahely elvesztéséhez, ez két évtizedes világnézeti átalakulásával összhangban történt.

A \textqq{szocialista} reformkörök a közkeletû mitológiánál valószínûleg sokkal jelentõsebb szerepet játszottak a rendszerváltásban, és minden más hitelesen, autentikusan \textqq{népi}, azaz demokratikus mozgalomhoz hasonlóan elenyésztek a honorácior parlamentarizmus, a médiaháborúk, a hamis ideológiai polarizációk és a brutálisan közvetlen (ráadásul nemzetközi) tõkehatalom korában. (Ugyanígy meggyöngült, habár nem tûnt el egészen a nyolcvanas évek végén \textqq{a Pártban} és környékén fölbukkant önigazgatói, munkástanácsos, bázisdemokrata szocializmus, amelyet a Baloldali Alternatíva és a ma is népszerû folyóirat, az Eszmélet köre testesített meg.)

Viszont a \textqq{reálszocialista}, \textqq{pártállami} apparátusok egyik fontos szegmentuma -- a társadalombiztosítási önkormányzatok föloszlatásával és a szociális--szabadidõs vagyon széthordásával \textqq{kikészített} szakszervezeti bürokráciával ellentétben -- oly mértékben õrizte meg a befolyását, aminõrõl senki nem álmodott 1988/89--ben. Persze éppen ennek a szegmentumnak voltak a legmélyebbek a gyökerei. A helyi tanácsi és pártapparátus mindig is folytatója volt a hûbéri--kasztos--rendies municipalizmus, \textqq{a vármegye} minden haladó ember által mindig (Kollár Ádámtól, Berzeviczytõl Eötvösig, Adyig, Móriczig, a szociáldemokráciáig) mélyen elítélt, a politikai korrektség kora elõtt \textqq{ázsiainak} és \textqq{balkáninak} nevezett, korrupt, parasztpofozó, mulatós, mûveletlen, sovén és anyagias hagyományának. (A \textqq{vármegye} metafora kiterjesztendõ a \textqq{városházára} is, a hûbéri--céhes városi hatalom ugyanígy ellenfele és célpontja volt a \textqq{progressziónak} Jókaitól Mikszáthig, Tolnai Lajosig, Móriczig, mint a dzsentri vármegyeház.) A vármegyére támaszkodó magyar uralkodó osztály vidékies elmaradottságáról, önzésérõl és felelõtlenségérõl elborzasztó képet nyújt a magyar értekezõ próza két klasszikus remeke, Grünwald Béla: A régi Magyarország (1888) és Szende Pál Werbõczy--tanulmánya (1907).

A szabadságot a \textqq{decentralizációval} egyjelentésûnek tekintõ, vidékies szabadelvûségünk -- s ebben a nagyszerû Bibó István és a kevésbé nagyszerû, de nagyon okos Erdei Ferenc öröksége sajnos nem egészen ártatlan -- tetemesen megerõsítette az ún. \textqq{önkormányzati} rendszert, s evvel átörökítette a kiskirályok és harámbasák évezredes, rendi önkényuralmát.

Az MSZP a két hagyományos õsellenség, a hivatalnoki--jogtudó--értelmiségi elit, a jozefinista, \textqq{fölvilágosító abszolutista}, puritán--bürokratikus éthoszú noblesse de robe -- és a hétszilvafás--bocskoros nemesség által fönntartott, mindenfajta patrióta közjótól, közérdektõl, közügytõl, közszolgálati éthosztól teljességgel idegen, nyerészkedõ és parazita \textqq{szlachta}, a \textqq{vármegye} írástudatlan, eldurvult bandériumának az érdekszövetsége.

A \textqq{fölvilágosító abszolutista}, jozefinista magas bürokrácia értetlenül \textqq{elõkelõ} népidegensége és népmegvetése egyesül az MSZP--ben a népet ismerõ és értõ, ám lelkiismeretlenül elnyomó és ravaszul a maga zsoldjába állító táblabíró (értsd: járási párttitkár) fegyelmezhetetlen önzésével. Amikor a magas bürokrácia életidegen, embermegvetõ, részvétlen politikája -- esetünkben: a népjóléti, infrastrukturális és kulturális szolgáltató intézményeket, azaz a modern állam utolsó humanista vonatkozásait lebontó neokonzervatív, ultrapiaci dogmatizmus -- megbukik, ez az érdekszövetség nem maradhat fönn. A magas bürokrácia egyszerre teszi lehetetlenné a legvédtelenebb, legszerencsétlenebb szegények -- az alvégi gettókba szorult munkanélküli romák -- fizikai megmentését és társadalmi emancipációját, miközben ugyanez a szolgáló, \textqq{udvari nemesség}, az állami értelmiség maradéka mélyen megveti ennek a helyzetnek a világnézeti--politikai kifejezõdését, a fajgyûlöletet és fajüldözést (mint vulgáris attitûdöt).

A municipális (\textqq{helyhatósági}, \textqq{települési önkormányzati}) uralmi struktúrában nem különülnek el a hatalmi ágak (a helyhatóságok gazdálkodó, \textqq{tulajdonosi}, rendeletalkotó/jogalkotó, végrehajtó és közigazgatási szervezetek egyszerre, s aki csodálkozik a mélységes korruptságukon és folytonos pimasz jogsértéseiken, az nem érti a magyarországi államjogi rendszert).

Az MSZP ennek a kurtanemesi \textqq{vármegyének}, ennek a politikamentes, de annál eltökéltebb reakciónak a politikai expozitúrája lett, miután neokonzervatív, bürokratikus elitpolitikája elvesztette a támogatóit. Mondani sem kell, hogy a taktikáját és stílusát egyre inkább meghatározó vidéki harámbasák szívesen és könnyen átállnak a \textqq{nemzeti} jobboldalhoz, vagy könnyen helyettesíthetõk a már korábban, jó szimattal átálltakkal. Az 1990--es évek \textqq{fölvilágosító abszolutizmusát} megtestesítõ \textqq{közgazdászok} és \textqq{menedzserek} beszédmódját a két nagy múltú, de mára tönkrement rendszerváltó párt, az SZDSZ és az MDF szánalmas csonkja folytatja. Ez a beszéd már nem kell senkinek.

A jelentékenyebb magyarországi pártok mind a municipális hatalom függvényei (pénzt is csak ennek révén tudnak szerezni országos akcióikra, vö. bármely hétköznappal a büntetõbíróságon), ennek folytán politikai identitásuk viszonylagos, politikai karakterük -- minden halálhörgés, bicskanyitogatás, bunkósuhogtatás ellenére -- meglehetõsen hasonló. Az MSZP megbukott ugyan, de a modell (az \textqq{udvari nemesség} és a \textqq{vármegyei nemesség} konfliktusos érdekszövetsége, az utóbbi egyre nagyobb befolyásával) marad. A kiskirályok és harámbasák (\textqq{les notables}), a deklasszált dzsentri (apparatcsik) utódai továbbra is zsellérpofozásról és cselédpofozásról álmodnak, de a rendet persze nem képesek fönntartani, mert hatalmuk az egységes államrenddel szembeni visszaélést, szabotázst, rendetlenséget, önzést testesíti meg -- minden, a \textqq{beágyazottsággal}, a helyi gyökerekkel együtt járó gyakorlati tudás, ügyesség, furfang (\textqq{savoir--faire}) ellenére.

A lemondott miniszterelnök és bukott szocialista pártelnök, Gyurcsány Ferenc képviselõ a saját személyében testesíti meg ezt a kettõsséget. Attitûdje az \textqq{aufklärista}, jozefinista bürokratikus elit és udvari nemesség hagyományából származó technokrata dogmatizmusé és világnézeti megszállottságé, hatalomra azonban mégis a \textqq{vármegye} táblabírói kupaktanácsainak révén került, és minisztériumokat volt kénytelen kiosztani regionális lobbik óvatos, pragmatikus, \textqq{beágyazott}, \textqq{gyökeres} képviselõinek. A félig--meddig \textqq{szakértõi kormány} ötlete tipikusan \textqq{udvari} (aulikus), jozefinista természetû, a valóságos politikai hatalomtól idegen, polgári--értelmiségi habitusú, államhivatalnoki kötelesség--éthoszú gazdasági szakemberek bevonásával. Ez jellegzetesen a parlamentnek nem felelõs \textqq{Korona} manõvere. (S utána jön, mint II. Józsefnél, az összes rendeletek visszavonása a halálos ágyon, \textqq{egyetlen tollvonással}.) Ezt a kisnemesi vétetésû, céhes--rendies \textqq{demokrácia} befolyásos szellemisége nem tûrheti el, a kísérlet véleményem szerint kudarcra van ítélve, az \textqq{udvar} által kiküldött jóhiszemû, valóságidegen Rab Ráby nem lehet egyéb, mint bûnbak. \textqq{A középosztály lázadása}, amelyet mintegy hét esztendõvel ezelõtt diagnosztizáltam e hasábokon, majd visszaveti -- a megyei dzsentri ellenállás szellemében -- a fináncarisztokrácia és \textqq{az udvari szolgáló nemesség} tiranniájából fakadó \textqq{egyensúlyi} avagy \textqq{konvergenciapolitikát}, a Keleten hagyományosan államfüggõ középosztály (helyesebben: Mittelstand, \textqq{középrend}) csökkenti majd a veszteségeit. A kérdés az, hogy a fináncarisztokrácia, a fináncbürokrácia, a multinacionális vállalatok, az EU, a nemzetközi pénzügyi szervezetek (helyesebben: hatóságok) hogyan tûrik majd hatalmas vereségüket -- másrészt pedig az, hogy az \textqq{una eademque nobilitas}--on kívülálló, a \textqq{tisztességes} társadalomból kitaszított proletárok, \textqq{inaktívak}, \textqq{mélyszegények}, romák megszólalnak--e politikailag releváns mértékben. És persze az is kérdés, megmarad--e egyáltalán valami a lejáratott, népszerûtlen és hiányos polgári demokráciából a maga halavány, gyöngécske kis szabadságrügyeivel.

Az egalitárius baloldaliak pedig nyilván kihullanak majd a szocialista párt maradékából. A \textqq{vármegye} és az \textqq{udvari kancellária} évszázados küzdelme és együttmûködése a nyomorú adózó nép (misera plebs contribuens) ellenében pedig a megszokottabb (\textqq{nemzeti}) színezettel majd folytatódik -- hacsak a nép létre nem hoz ellenhatalmat, ellenhatalmat, kontrahegemóniát; s ennek a kilátásai nem túl biztatók jelenleg.

A volt járási párttitkárok már tudják, amit a volt KISZ KB--titkárok és makrogazdasági fõtanácsadók, kommunikációs szakértõk még nem: a játszmának vége. \textqq{A Pártnak} és \textqq{a Párt} ellenzékének soha be nem vallott közös ábrándja a rendszer humanizálásáról -- 1989 elõtt és 1989 óta --, a soha be nem vallott közös ellenszenv a rendi \textqq{vármegyével} szemben, a nagy Rab Ráby--projekt elszenvedte végsõ vereségét. Ebben a rendszerben már nincs rá kádencia. Mindezt egyszerûen \textqq{jobboldalnak} nevezni: merõ naivság. 
\end{document}
