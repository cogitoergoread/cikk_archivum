% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{  Az utolsó ütközet }
\date{2005, október 22 \thanks{ÉS, 49. évfolyam, 42. szám } }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle



% \textqq{ }

Az utolsó ütközetet kommunisták és volt kommunisták fogják megvívni egymással -- írta valaha Ignazio Silone, majd õt követve Alekszandr Szolzsenyicin. 1956 nem volt az utolsó ütközet, de a forradalomban egyidejûleg több forradalom is történt párhuzamosan, egymás mellett. Azok, akik október 6-án, Rajk László sírja mellett együtt esküsznek arra, hogy \textqq{soha többé}, két és fél héttel késõbb már lõnek egymásra.

Még egy héttel késõbb az \textqq{igazi szocializmusra} esküvõ fölkelõknek -- ez persze csak a forradalmárok egyik, ki tudja, mekkora része volt -- arra kell ébredniük, hogy a velük szemben a másik, a valóságosan létezõ \textqq{szocializmust} védõ, karjukat megadásra emelõ ávós kiskatonákat meglincseli, fejjel lefelé akasztja föl az õvelük szövetséges tömeg.

Öt nappal késõbb az a Vörös Hadsereg, amely az egymásra lövöldözõ kommunistákat és volt kommunistákat egyaránt fölszabadította 1945-ben (s egy történelmi percre talán mindenkit), megszállóként, tankokkal vonul be Budapestre, hogy leverje azt, ami -- akkor még -- a volt kommunisták számára nem volt más, mint a második magyarországi szocialista proletárforradalom. A forradalmi Magyarország legfõbb vezetõi bejelentik, hogy a helyükön vannak, helytállnak. Mire az elõre rögzített bejelentés elhangzik, a forradalom legfõbb vezetõi elmenekülnek, bár sorsukat nem kerülhetik el. Elmenekülnek, hátrahagyva -- értesítés nélkül -- azokat a forradalmi vezetõket, akik nem voltak se kommunisták, se volt kommunisták; föl se merül bennük, hogy a többiek is számítanak. Csak a kommunista drámát értik, érzik át.

Az országban november 4-e után kettõs hatalom van, a szovjet megszállóké és a munkástanácsoké. Az utóbbit megbénítja, majd leveri Kádár és Marosán, maguk is az 1949-ben berendezkedett kommunista hatalom kommunista áldozatai, akik más kommunistákat és volt kommunistákat akasztatnak föl, záratnak börtönbe, üldöznek, tesznek tönkre -- meg elsõsorban persze másokat, de nekik ez számít leginkább, olykor kizárólagosan --, éppen abból merítve erõt, hogy õk, Sztálin és Rákosi áldozatai jogosan torolják meg annak a \textqq{valóságos szocializmusnak} a megváltoztatási kíséretét volt kommunista ellenfeleiken, amelyet õk maguk is meg akarnak -- mi több, meg is fognak -- változtatni. \textqq{Jogosan}, mert hiszen õk is ültek. Ültek, amikor Nagy Imre még nem ült...

Eörsi István ennek a mára érthetetlenné torzult és piszkolódott iszonyatos tragikomédiának, a hála istennek végre-valahára elmúlt huszadik század legfõbb történetének az egyik legfontosabb tanúja és tanúságtevõje. Életmûve és felejthetetlen, korszakos alakja ennek a történetnek a pokoli iróniáit foglalja magában. Ezt a történetet senki nem szereti bevallani, mindenhonnan nézve olyan kínos, szégyenteljes, illetve váratlanul, meghökkentõen hõsies fordulatai vannak, amelyek semmiféle sima epikába nem férnek bele. Ezért kellett a Nagy Imre-filmnek megcenzúráznia (2004-ben!) Nagy Imre utolsó szavait.

Eörsi István büszkén elmondhatja, elmondhatná, elmondhatta volna: egész nemzetét hozta zavarba.

Õ maga -- zavarba ejtõen -- nem jött zavarba. Eörsi István, a polgári eredetû kommunista (akkor már félig-meddig volt kommunista) költõ a kommunisták börtönében találkozott elõször a proletariátussal, a magyar néppel. Osztályszolidaritás, munkásszolidaritás azokhoz a vagányokhoz kötötte, akiket a rezsim lesittelt. Meg azokhoz a konzervatív, antikommunista polgárokhoz és értelmiségiekhez, akiket szintén. Kommunistaságát, ötvenhatosságát, forradalmiságát -- ebben a kombinációban -- abszurd hülyeségnek nézték, ez õt nem zavarta, faragta rossz verseit a dutyiban, és nem volt hajlandó a rendszernek szenvedni, csak saját magának. Az igazi sokk, amint sokszor megírta, akkor érte, amikor kiengedték a sittrõl, s kiderült, hogy kint is hülyének nézik -- ugyanazért, bár másképp. Hülyének nézték a kommunistasága miatt, hiszen a Kádár-érában nem kommunistának kellett lenni, hanem alkalmazkodónak és szorgalmasnak, hülyének nézték az ötvenhatossága és a forradalmisága miatt, hiszen ezekrõl bebizonyosult, hogy \textqq{reménytelen illúziók}.

Így hát megtanult jól írni, s a legelvadultabb cenzúra korában, mintha mi se történt volna, néhány apróbb megalkuvás árán megteremtette, és egy ideig szinte egyedül mûvelte a konzekvensen ellenzéki publicisztikát (javarészt a régi Élet és Irodalomban), hosszabb ideig -- döbbenet! -- legálisan. Késõbb, amikor már volt Beszélõ, illegálisan.

Ez a szatirikus-polemikus opus -- amelyet teljes egészében publikálni kellene, lehetõleg olcsó, fûzött kiadásban --, majd meglátja az utókor, történeti teljesítmény. Ide sorolom a Gombrowicz- és a Jób-könyvet is. Nem Eörsi István adysta-aufklärista-haladár rögzöttségei és bien-pensant-ságai miatt. Hanem két nagy dolog miatt, ami nála összefüggött, s már ez maga elképesztõen és elragadóan eredeti. Az irónia és a hûség. Eörsi ironikus és kritikus volt a modernség minden számára átlátható válfajával szemben (a többit bölcsen figyelmen kívül hagyta). S ironikus volt avval szemben is, amit gyûlölt: a fasizmussal és a sztálinizmussal szemben. S avval szemben is, amit megvetett: a sovinizmussal, a rasszizmussal, az újgazdag ultrakapitalizmussal szemben. Meg -- olykor túlzón -- az egész magyarországi nemzeties jobboldallal szemben.

Az irónia a gyarlóság közös nevezõjére hozott volna mindent, mint nem egy nagy szatirikusnál -- s ez a szatíra szokásos gyöngéje --, de Eörsi szatirikus írásaival ez nem történt meg, bár (mint más szatirikusok és humoristák) a pöffeszkedõ dagály iránti ellenszenvében olykor hajlamos volt lebecsülni az igazi érzelmet is. Nem történt meg, mert Eörsi hûséges volt '56 voltaképpen egyszerû eszményeihez, amelyeket õ Adyn keresztül látott: szabadság, demokrácia, egyenlõség, függetlenség, a nép tisztelete, amelyet nála -- Petõfivel szólva -- a forradalmi styl fejezett ki: világos fogalmazás, rövid mondatok, plebejus humor.

Õ újra és újra megvívta magában az utolsó ütközetet. A régi csata lyukas zászlaja szent volt neki, bár így ezt persze soha le nem írta volna. Az új rendszer egyik alapítója volt, de ezt nem ismerik el róla -- ki hallott ironikus alapító atyáról? Az atyák nem röhögnek.

Eörsi azért volt az egyik legnagyobb magyar szatirikus, mert nem nevetett ki mindent. Csak majdnem mindent.

De az, amit neki volt keserves dolga kinevetni, olyan pokoli volt, hogy a legszellemesebb embereknek is a szájára fagyott tõle a mosoly. Az õ gyõzedelmes kacagása, csakazértis-életkedve ennek a búvalbélelt országnak az egyik legnagyobb reménye.


\end{document}
