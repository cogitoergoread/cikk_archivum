% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Rien  }
\date{2013, június 07 \thanks{HVG 2013. június 07., péntek, 11:37} }
\maketitle

\textbf{\textbf{Ami az elmúlt években történt, némán suhant el a magyar állampolgárok kócos feje fölött. A magyarországi jobboldal megértette az új médiák alaptermészetét, és erre a tudásra építi politikáját. Az Orbán-kormány ugyanis titkolja az intézkedéseit, megtévesztõ nevekkel látja el õket -- ezeket nincs idõ helyesbíteni a médiasürgésben és médiaforgásban --, s ha mégis híre megy az aktusnak, hát elhallgatják, \textqq{cáfolják}, letagadják vagy az általános médiaömlenybe passzírozzák.}}

\textqq{Rien}, \textqq{semmi} -- írta naplójába XVI. Lajos francia király 1789. július 14-én. Semmi említésre érdemes. Nem vette észre a forradalmat, vagy nem törõdött vele.

Ugyanígy van evvel a magyarországi közvélemény. Nem nagyon figyelt föl rá, hogy életkörülményei radikálisan megváltoztak. Nem ugyanabban az államban él, mint pár évvel ezelõtt. Pedig még az állam hivatalos neve sem ugyanaz, mint korábban. Az új intézményes rend alig emlékeztet a polgári demokrácia eddigi formáira. Összezsugorodott a polgárok tetszés szerint, háborítatlanul intézett magánügyeinek övezete. Minimumra csökkentek a szociális jogok, gyökeresen átalakították az adórendszert. Alkotmányos szabállyá tették a konzervatív társadalmi és erkölcsi ízléspreferenciákat. Újra van hivatalos állami ideológia: az euroszkeptikus nacionalizmus és a nemzetállamtól elrugaszkodott etnicizmus eklektikus vegyüléke, kiegészítve meglehetõsen õszintétlen vallásos, irredenta nosztalgiákkal, \textqq{kollektivizmusnak} álcázott korporatizmussal.~

Ez még csak nem is valódi etatizmus: az utólag, hevenyészve törvényesített rendeleti kormányzás, a kivételek (pl. \textqq{különadók} és \textqq{stratégiai partnerségek}) rendetlen rendje az ellenkezõje annak az eszménynek, amely az államnak mind az abszolutista, mind a jakobinus rajongóira jellemzõ: az áttekinthetõ, elõrelátható és ellenõrizhetõ egyöntetûségnek és geometrikus konstrukciónak. A hivatalnoki kart minduntalan pánikba ejtõ zsarnoki rögtönzések -- és váratlan kompromisszumok -- ugyancsak rögtönzött utólagos politikai igazolásra szorulnak, ezt a kormányzati orákulumok általában a korábbi kormányok vagy a külföld gépies szidalmazásával abszolválják.

Mindez némán suhan el a magyar állampolgárok kócos feje fölött.

A liberális-demokratikus ellenzéki publicisztika nem gyõz megrökönyödni rajta, hogy a kupán vágott nemzet hogyhogy nem tör-zúz elkeseredésében és fölháborodásában. Pedig erre a kérdésre egyszerû a válasz:

NEM TUD RÓLA.

A modern közvélemény -- szemben az aprócska ókori városállammal -- nem a közvetlen élmények és a nyilvános állami aktusok közvetlen megbeszélése. (És ha jól emlékszünk Platónra, mintha az se lett volna annyira ideális: mintha egy bizonyos Szókratésznak büröklevet kellett volna innia, mert a demagógok által félrevezetett közvélemény tévesen ítélte meg, s mintha csak úgy bizonyíthatta volna be hûségét városához, hogy nem szökött meg a halálos ítélet elõl. Rémlik valami efféle, nem?)

A modern közvélemény közvetett.

Ez a közvetítés intézményes.

A modern polgári társadalmakban, liberális demokráciákban a politikai jelenségeket a társadalomtudományok (közéjük értve ezúttal a politikai filozófiát és a jogtudományt) dolgozzák föl, osztályozzák, rendszerezik, értelmezik. A tõlük származó adatokkal, módszerekkel, fogalmakkal operálnak a médiák, akkor is, ha a fogalmi és logikai szigor és rendszeresség itt természetesen fölhígul. A médiák intézmények, összességük maga is intézményes. Karakterük -- képi világuk és uralkodó nyelvhasználatuk -- nem tartalmilag vagy világnézetileg határozza meg a közvéleményt, hanem csak tájékozottságában és értelmezési technikáiban, és maga is alá van rendelve a médiafogyasztási, kultúrahasználati \textqq{trendeknek}, tendenciáknak.

A tizenkilencedik és a huszadik században a \textqq{tömegsajtó}, amely csakugyan politikai szenvedélyekkel -- leginkább nacionalizmussal és szocializmussal -- \textqq{fertõzte meg a kedélyeket}, mély aggodalmat keltett a patrícius értelmiségben és az ún. mûvelt osztályokban. Nálunk a~\emph{\emph{Nyugat}}~és a~\emph{\emph{Huszadik Század~}}nemzedéke -- amely mellesleg éppen a \textqq{tömegsajtó} révén lett befolyásos, Ady cikkeit tízezrek olvasták, verseit százak -- nyugtalankodott amiatt, hogy mesterséges érzelmek, koholt ellentétek, lombikban elõállított indulatok vezethetnek az elnyomást nem csupán fönntartó, hanem szenvedélyesen követelõ népmozgalmakhoz a \textqq{tömegsajtó} révén.

A \textqq{TÖMEGSAJTÓ} MOBILIZÁLT, A TÉVÉ ÉS AZ INTERNET DEMOBILIZÁL. Az elõbbi mozgósít, az utóbbi leszerel. Az elõbbi funkciója az elkötelezett -- vagyis elfogult -- tájékoztatás és értelmezés volt, az utóbbié a \textqq{szórakoztatás}, az idõtöltés, a gondûzés. Az elõbbi célja az aktivitás, az utóbbié a passzivitás.

A régi \textqq{tömegsajtó} mindent politikává változtatott, elõítéleteket teremtett és elõítéleteket zúzott szét. Fönnmaradtak fényképek az orosz forradalom korából: munkások -- vállukon a flinta, övükben a kézigránát, kucsmájukon sötét (nyilván vörös) szalag -- százainak keze nyúlik a tehergépkocsiról osztogatott újságok felé. Újság, fekete kenyér, uborka, vodka: a forradalmár reggelije. A pesti, bécsi, zágrábi, krakkói kávéházakban tucatnyi újság várta a sok tízezer olvasót, a polgárt az ebédlõben három-négy a tea mellé. A munkáslakásokban népes családok hallgatták esténként a családfõt, aki fölolvasott a~\emph{\emph{Népszavá}}ból. Mivel egy-egy lappéldányt négy-öt családnak is továbbadtak -- tágabb családom egyik idõsebb tagja ezen nõtt föl Miskolcon a kilencszázharmincas években -- , némely régi hírlapok példányszámát magas szorzóval kell újraszámolni.

A mai médiavilág -- fõleg a német nyelvterületen, bár csökkenõ mértékben, de még olvasnak minõségi, nyomtatott napi- és hetilapokat, itt-ott máshol is -- a 24 órás, szakadatlan információfolyam és a szinte korlátlan elérhetõség korában nem tud hangsúlyozni, kiemelni, legföljebb -- az apró módosításokkal újdonságnak föltüntetett ismétlés útján -- sulykolni, méghozzá rejtetten. A releváns -- többnyire jogi formájú -- információk beleolvadnak a társadalmi szempontból érdektelen \textqq{hírek} örökös hömpölygésébe. Az internetes portálok \textqq{címlapja} óránként, olykor még gyakrabban újul. A videók mind intenzívebb használata révén az internetes \textqq{sajtó} és a tévé közötti különbség elhalványul; ma már a tévécsatornáknak és rádióállomásoknak is van egyre aktívabb és változatosabb honlapjuk. A tényleges fúzió elkerülhetetlen -- ráadásul mindez eleve szintetizálva terjed a Facebookon és egyéb közösségi médiákon, mindegyiküknek van mobiltelefonos, táblagépes alkalmazása és í. t. Az információk mindenféle súlyozás és hierarchia nélkül terjednek, a folyamatosan módosuló fogyasztói trendeknek megfelelõen. A kizáró föltétel: a rövidség. A szörfölés, a kattintgatás nem engedi meg az elmélyülést. A töprengés, a lassúság terepe kizárólag a magánbeszélgetés. Mindenki sokkal nagyobb betûmennyiséget vesz magához, mint annak elõtte, de alig~\emph{\emph{olvas}}. A \textqq{fölhasználók} (már nem \textqq{olvasók}) hírnek tekintik a bulvárszenzációnak hazudott reklámot, sportbaleset vagy alkotmánymódosítás egyremegy.

A \textqq{könyvnek látszó tárgyakat} az ún. komolyabb médiák is könyvnek tekintik. (Lásd az olvasási szokásokról és a könyvkiadásról Békés Márton ijesztõ írását: \textqq{\href{http://jobbklikk.hu/index.php?Cikk=786}{\textbf{Könyvünneprontás}}}). A liberális középosztály megroskadt médiabástyája, a Klubrádió a legalantasabb ponyvát népszerûsíti \textqq{könyvrovatában}, kulturális interjúiban az egymástól megkülönböztethetetlen alanyi költõk, popzenészek, \textqq{regényírók}, áltudósok és~\emph{\emph{blogoló anyukák}}~versengenek lazaságban és az \textqq{anything goes} gondosan ártalmatlanított és méregtelenített, hányaveti változataiban. De kár volna a 67\%-os zeneszolgáltatással sújtott, pénztelen dumarádiót nyüstölni, miközben a mobilinternetes csipcsiripnek köszönhetõen a jófejség és a kúlság újabb s újabb csimborasszóira hág, az eredetiségnek az az alfaja ez, amelyben az arcélek tök egyformák.

Eleinte nem értettem, miért hirdetnek boltokban \textqq{újságokat ÉS hírlapokat}, azt gondoltam, ez az \textqq{éljen a hon és haza!} új kiadása. De nem. \textqq{Újságnak} a népnyelv ma a~\emph{\emph{Hot}}~magazint nevezi.

Szó se róla, már a hajdani \textqq{tömegsajtót} is lenyûgözte az irrelevancia,~\emph{\emph{\textqq{a bíbornok burnótszelencéje}}}, de a mindent elárasztó, méreteinél fogva már nem képromboló, trón- és oltárdöntõ gúny és tréfálkozás, az önálló \textqq{establishment}-té emelkedett élcelõdési gigakonszern, az Erkölcsi Wellness Mûvek Nyrt.: ez új.

~\textqq{Nem a bolond csörgõsipkája csörög itt, hanem a kapitalista ész kulcscsomója} -- írja Horkheimer és Adorno.

A magyarországi -- legyõzhetetlennek tetszõ -- jobboldal megértette az új médiák alaptermészetét, és erre a tudásra építi politikáját. Az Orbán-kormány ugyanis titkolja az intézkedéseit, megtévesztõ nevekkel látja el õket -- ezeket nincs idõ helyesbíteni a médiasürgésben és médiaforgásban --, s ha mégis híre megy az aktusnak, hát elhallgatják, \textqq{cáfolják}, letagadják vagy az általános médiaömlenybe passzírozzák. A lojális közönség ezért is döbben meg az ún. európai bírálatokon -- s tartja õket a kormánypropagandával egyezõen tárgyszerûtlennek, hamisnak vagy mérhetetlenül eltúlzottnak -- , mert a bírált jelenségekrõl soha nem hallott, egy-egy új terminus pedig (mint pl. a Nemzeti Együttmûködés Rendszere vagy a Nemzeti Összetartozás Napja vagy \textqq{a nemzeti ügyek kormánya}) épp csak dereng, s a fölszínes gúnyolódás özöne tovább halványítja, homályosítja, bizonytalanítja.

Valami izé, amin az ilyen liberális arcok röhögni szoktak.

Tiszteletlen fószerok.

Negyedszázada egyetlen komolyabb, eszmeileg is számottevõ vitatémája volt a magyarországi politikai közvéleménynek: a szabadelvûség.

Révész Sándor a~\emph{\emph{Népszabadság}}ban kiváló cikkben elemezte azt a fölmérést, amely a magyarországi fölnõtt~ lakosság politikai önbesorolását vizsgálta meg, s amelybõl kiderült, hogy huszonöt esztendõ szüntelen vitái -- és az utóbbi évek állandó antiliberális gyûlölködése -- után a honpolgárok többségének halvány fogalma sincs róla, hogy eszik-e vagy isszák a liberalizmust.

Mivel a nép többsége (szemben minden ellenkezõ híreszteléssel) nem idióta, ennek a jelenségnek okát kell adni. Ez a felejtés -- mert évtizede még mindenki sejtette, mirõl van szó, hívek és ellenfelek egyaránt -- grandiózus maszatolási akció eredménye. S ebben a legkülönfélébb erõk cinkosak. Mivel az ún. baloldal a legtöbb tekintetben liberális demokrata lett, a liberalizmust össze lehetett kutyulni a hivatalos baloldal \textqq{kommunista} (államszocialista-államkapitalista, diktatúrás) MÚLTJÁVAL, illetve a még önálló liberalizmus apró maradványait a kisebbségi (zsidó, \textqq{nõemancipációs}, meleg, kisegyházi, \textqq{értelmiségi} stb.) önvédelemmel, tehát a szûk érdekképviselettel és fölszólamlással (\textqq{advocacy}). Mivel a 68-asok többsége liberális lett, ezért az antikapitalista (tehát ebben az értelemben antiliberális) új baloldalt \textqq{liberálisnak} lehetett föltüntetni, és megfordítva: a mai szabadelvûségre -- fölületes analógiák: spontaneitás, antirepresszív jelszavak, amelyek azonban más-mást jelentenek a két esetben -- rá lehetett húzni a 68-as forradalmiság egzotikusabb jelenségeit, s ebben mindenki ludas, nem utolsósorban némely szereplõk múltszépítési (-csúfítási) szükségletei miatt. Nyugodtan állíthatjuk, hogy az ellenzék -- amely az ellenzéki PÁRTOK válsága miatt nem más, mint az ellenzéki~\emph{\emph{értelmiség}}~-- politikai arculata ismeretlennek tekinthetõ, a folytonos magyarázkodás ellenére.

Az ellenzéki értelmiség szünet nélkül nyilatkozik, ám nincs -- és nem is lehet -- összehangolt médiastratégiája, hiszen nem szervezet vagy intézmény. Ezért minden tiltakozás csak egy-egy hír, amelyre perceken belül ötven-száz médiakatasztrófa esik (erotikus képek Jimmy menyérõl!!!). A tiltakozás szükségképpen egy-egy kormányzati aktushoz kapcsolódik, amelyet a kormányzat soha nem ismer el, s ha mégis, másnap visszaszívja -- a magyarázatot, nem a rendelkezést. A \textqq{fölhasználó} feje nem káptalan. Ezt a sustorgó árvizet nem lehet a ráció kiskanalával kimerni.

A magyarországi közvélemény nem háborodik föl és nem tiltakozik. Nincs mi ellen tiltakoznia. Hiszen, amit lát, az nem politika -- azaz az életét érintõ új szabályok és bírálatuk --, hanem összefüggéstelen tételek (\textqq{items}) szûnni nem akaró áradása, amelyeket egyfolytában helyesbítenek, átértelmeznek, nem létezõnek nyilvánítanak, újra elõvesznek, szétszednek, másképp összeállítanak újból, elkeverik oda nem tartozó elemekkel, majd megfeledkeznek róluk, aztán visszaemlékeznek rájuk, többnyire tévesen, rájuk nem illõ kontextusban, és így tovább, és így tovább a végtelenségig. Nem a magyarországi jobboldal találta föl ezt, de érti és használja.

De fölfogta, és ez a hatalmas elõnye, hogy a hierarchikus társadalmakban (s minden társadalom ilyen volt az elmúlt hat-hétezer évben) elkerülhetetlen manipulációnak új a természete. Nem mozgósítani kell, nem lelkesíteni (ez marginális, csak a közvetlen hívek szûk körének kell), hanem csöndesíteni, leszerelni, megnyugtatni. Ellenség van, de távoli, titokzatos, kiismerhetetlen, törõdni vele csak árt. S mivel távoli és érthetetlen, hát furcsa és nevetséges is. Irritáló irrelevancia. Ennyi, nem több. Még a mozgósítás ritka pillanatai (\textqq{Békemenet} pl.) is a passzívakat aktivizálják valami távolival és érthetetlennel szemben, valami ismeretlennek, átláthatatlannak, homályosnak a védelmében. Mennydörgõ szónoklatok olyasmi ellen -- az üres elvontság jegyében -- , aminek a szerves részei vagyunk. És maradunk. És maradni akarunk. Ne merészeljen az ellenség kizárni bennünket önmagából, ami mi vagyunk!

A tévénézõk tüntetnek az ellen, amit a tévében látnak, majd hazamennek, és megnézik magukat a tévéhíradóban.

Az ellenzék azt tapasztalja, hogy amikor támadja a kormányt, a kormány nem védekezik. A kormány azt válaszolja, hogy nem létezik, amennyiben minden egyes kifogásolt rendszabályát -- s belõlük áll a kormányzás -- letagadja. Hogy lehet megfogni valamit, ami saját állítása szerint: nincs? Sehogy. S ha az ellenzék azt állítja, hogy van kormány (szándék, akarat, tett), akkor megvonják tõle a szót. Persze a bírálat többnyire maga se kormánynak nézi a kormányt, hanem önzõ magánemberek önös, önérdekû gyülekezetének. Azaz NEM kormánynak.

A politikai robaj éjjel-nappali üzlet. De mindent árulnak benne, csak politikát nem.

Nincs semmi említésre érdemes. Nincs semmi.

Rien.

\end{document}

