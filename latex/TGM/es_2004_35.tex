% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Válság, esély, kiút  }
\date{2004, november \thanks{ÉS, 48. évfolyam, 35. szám } }
\maketitle

A kormányválság szánalmas, ám szertelen kvázidemokratikus zendüléssé öblösödött tragikomédiája, amint ezt már - a paranoiás szennysajtón kívül - mindenki fölismerte, csak epizódja az 1989 utáni magyarországi politikai rezsim egyre súlyosbodó általános válságának, különösen a rendszerváltás elõtti múltból örökölt, ún. \textqq{megalvadt struktúrák} (Tellér) kísérteties jelenléte és nehezen érthetõ átalakulása okozta, \textqq{mélytengeri rengés}-szerû krízisnek... Nehezen tagadható, hogy a kelet-európai \textqq{szocialista/szociáldemokrata} utódpártok jelképei és bûnbakjai ennek a sötét múltunkból áthúzódó problémagöngyölegnek, bár a folyamatosság elemei másutt is egyre szembeötlõbbek, minél inkább telik az idõ, és minél kevésbé homályosítják el tekintetünket föltûnõ, ám fölszíni újdonságok. A folyamatosság különösen látványos azokban az országokban - elsõsorban Lengyelországban és Magyarországon -, ahol 1968 után gazdasági reformokkal kísérleteztek. Itt a \textqq{változásnak} és a \textqq{modernségnek} más a jelentése, mint pl. Romániában vagy Oroszországban, ahol a \textqq{változás} és a \textqq{modernség} azt jelentette: \textqq{távoli jövõ} és \textqq{külföld}, míg itt ilyeneket jelentett: \textqq{vállalati önállóság}, \textqq{piac}, \textqq{irányzatok az irodalomban, mûvészetben, társadalomtudományokban}, \textqq{nyitás}, \textqq{fogyasztás}, \textqq{utazás}, \textqq{decentralizálás}, \textqq{pluralizálás}, \textqq{párbeszéd}. A legfontosabb különbség az, hogy a merevebb posztsztálinista országokban \textqq{õk} (a \textqq{hatalom} képviselõi, a PB/KB vezetõi) a \textqq{változással} és a \textqq{modernséggel} ellentétes oldalon látszottak állani, míg itt a \textqq{változás} és a \textqq{modernség} rivális változatai között folyt az ideológiai küzdelem. (Ezért állította szembe Magyar Bálint és e sorok írója 1988-ban Grósz Károly MSZMP-fõtitkár \textqq{modellváltás} és \textqq{szerkezetváltás} kifejezéseivel a \textqq{rendszerváltás} jelszavát.) A szovjet-orosz, magyar és lengyel \textqq{gorbacsovisták} (ez utóbbiak évtizeddel Gorbacsov elõtt voltak gorbacsovisták) Nyugat- és piacbarát, technikai avantgardista és társadalmi haladár-modernizáló hamis tudattal rendelkeztek önmagukról, ezért hüledezõ, rémült vihogással fogadták, amikor a rendszerellenes demokratikus ellenzék, majd a nyomában lassan fölbátorodó demokratikus nacionalista áramlat - egészen õszintén, egy másik hamis tudat foglyaként - huhogó totalitárius rémnek, sztálinista, ávós hóhérsegédnek nevezte õket, a Nyugat finom tárgyalópartnereit, a tõkés világrendszerbe halkan, diszkréten visszaépülõ, hajszálcsíkos öltönyös, õszülõ halántékú, enyhén k. u. k. beütésû, olvasott államhivatalnokokat. Ez utóbbiaknak tisztán világnézetileg csakugyan kevesebb közük volt bármiféle szocializmushoz, mint az ellenzéki csoportok népbarát szociológusainak, költõinek, népmûvelõinek, vidéki könyvtárosainak és helytörténészeinek.

Az egypárthoz politikai értelemben nagyrészt lojális, de gazdaságfilozófiai és civilizációs értelemben egyre függetlenebb \textqq{belsõ} reformerek nem gondolták, hogy a kissé (a mai történeti emlékezetben nyilvántartottnál sokkal kevésbé) fölpuhult poszt-posztsztálinista diktatúra korlátja lehet az általuk szorgalmazott, félállami holdingokra alapozott \textqq{szociális piacgazdaságnak}, bár nem ellenezték volna - a központi hatalom immunitása mellett - a nyilvánosság passzív részének (sajtó, társadalomtudományok) ún. \textqq{liberalizálását}, hiszen a részben ellenõrzött, korlátozottan \textqq{szabad} nyilvánosság kontrollfunkcióinak (akkoriban divatos szóval: feed-back) hasznosságát már belátták. A Kínai Népköztársaság ezredfordulós fejlõdése, ha tetszik, õket igazolja, népszerû is Teng Hsziao-ping és Hu Csin-tao a kelet-európai gazdasági szaksajtóban. A demokratikus ellenzékhez és liberális utódpártjához átigazolt radikálisabb reformerek azt gondolták, hogy csak a mély politikai átalakulás teheti lehetõvé a piaci reformot. Mind diktatúrás változatban (Kína), mind liberális-demokratikus változatban (Kelet-Közép-Európa) a piaci átalakulás megtörtént. Ha ez volt a cél, akkor ehhöz, úgy látszik, csakugyan nem kellett rendszerváltás.

Az átalakulás igen jelentõs, a közvélemény elsöprõ többségének azonban az a homályos érzése, hogy a változás nem olyan mély, mint aminõrõl az állami ideológusok meg a rendszerváltás kialudt lángjának hû õrzõi beszélnek. A nyugati politikatudománynak a társadalmainkat leíró fogalmai (amelyeket liberális koromban magam is aggálytalanul használtam, ameddig nem kezdett derengeni, hogy honfitársaim meg fognak lincselni érte, némi joggal), \textqq{az új demokrácia} és \textqq{a szabad társadalom} merõ gúnynak tetszenek. Az ún. \textqq{baloldalon} ezt úgy írják le, hogy a nagy garral beharangozott szabadságról kiderült, amint az állampárti foxi-maxi (fiatalabb és erdélyi olvasóinknak: ez a Marxista-Leninista Esti Egyetem beceneve volt az ún. Magyar Népköztársaságban) mindig is mondta, hogy nem olyan nagy durranás. Az ún. \textqq{jobboldalon} pedig úgy, hogy a judeobolsevista, globálliberális komprádorok elsinkófálták a rendszerváltást. A két nézet tartalmilag dermesztõen közel áll egymáshoz. A rendszerhû liberálisok pedig az új, mindössze másfél évtizedes rendszer gyûlölt kisebbségei közé tartoznak - ennyit az új rendszer népszerûségérõl, amely weimaribb Weimarnál.

A kelet-európaiak a szegénység, egyenlõtlenség, kiszolgáltatottság félelmetes növekedését akkor se tudják szabadságszaporulatnak látni, ha nem is bánják a kifejezési szabadság bizonyos verzióinak virulását. Örülnek olykor a demokrácia némely ritkás elemeinek föltûnése miatt, de annak nem - miért is tennék? -, hogy az alsóbb néposztályok nem rendelkeznek parlamenti képviselettel és társadalmi tekintéllyel, amely a valódi egalitárius közérzületû országok fontos társaslélektani jellemzõje.

Kiderült az is, hogy mennyire pontos volt az az ügyetlen szóalkotás, amelyet sokan a \textqq{reform} cenzúrázott eufemizmusának tartottak: \textqq{a gazdaságirányítás új mechanizmusa}. A Terv és a Piac oly drámainak és döntõnek tekintett ellentéte - mint ma már tudni véljük, és tudhattuk volna mindig, ha lett volna pl. marxista kultúránk, mint ahogy nekem nem volt - egyáltalán nem meghatározó ismérve Szocializmus és Kapitalizmus ellentétének. A tervgazdaság csakugyan pazarló és nehézkes válfaja az állammonopolista kapitalizmusnak, de idõfecsérlés volt az állampárt margóján szórványosan megmaradt elvhû leninistáknak védeniük (az áruhiánnyal, szegénységgel és bürokráciával együtt), hiszen a reformereknek - ezt megint csak a Kínai Népköztársaság sok tekintetben ijesztõ példája mutatja - igazuk volt abban, hogy a társadalom lazább, piacot \textqq{szimuláló} államkapitalizmus esetén is \textqq{kézben tartható}, mint ahogy - amint ezt Kelet-Közép-Európában látjuk - a társadalom eléggé fegyelmezett, engedelmes, béketûrõ a többpárti (\textqq{plurális}) demokrácia körülményei között is, ameddig nem tapasztal (valódi vagy csalfa, vak) reményt.

*

A poszt-posztkommunista utódpártok elégedetlen Peturjai között - és a \textqq{megalvadt struktúrák} más politikai tájszólásokat használó lakóinál és bérlõinél - az a hihetetlenül naiv és egyben hihetetlenül kártékony elõítélet kering, amely szerint a Kapitalizmus ellentéte az Állam. Még a történelemtõl és politikaelmélettõl, közjogtól érintetlen ártatlanok is tudják, hogy a modern állam amúgy is a kapitalizmus (bár nem a burzsoázia!) teremtménye. A személyi függõség és a politikateológiai legitimáció a közvetlen fizikai kényszer láthatóságán nyugvó rendszerét kinõtte a mozgékonyabb individuumokra szorult árutermelõ gazdaság, amelynek egyrészt jogbiztonságra, másrészt elvont - nem közvetlen kényszeren, kasztos-rendies elszigeteltségen/hierarchián és \textqq{természetinek} föltüntetett alávetettségen/rangkülönbségen alapuló - kormányzásra és konformitásra volt szüksége. Ezt a \textqq{polgári} rendszert továbbra is a (racionalizált) Udvar, a hûbéri-katonai kaszt és a noblesse de robe, ill. az írás- és jogtudó klérus irányította, de a kezdõdõ (eleinte roppant kemény) joguralom antiheroikus eszközeivel.

Államkapitalizmus ott jött létre (mint összefüggõ rendszer), ahol azelõtt kifejlett ipar, szállítás, kereskedelem, formális jogegyenlõség, szabad tulajdonszerzés, egyszóval piaci kapitalizmus NEM volt, vagy csak mint apró enklávé vagy intermundium. A városi proletariátus és a forradalmi értelmiség vezetésével véghez vitt agrárforradalmak, amelyek elpusztították az évezredes kasztos-rendies, pásztori-földmûvelõ birodalmakat (az oroszt, a kínait, az oszmánt, a keleti végein ideillõ ausztroszlávot) marxista-kommunista hamis tudattal hajtották ezt végre, mert ez felelt meg a gyakran etnikailag is allogén városi proletár (és éhenkórász lumpenértelmiségi) élcsapatok erkölcsi-ideológiai szükségleteinek, létrehozták a keleti periférián a modern államot és a modern árutermelést. Ezért a szó szoros (és szûk) értelmében igazuk volt az antileninista \textqq{baloldali elhajlóknak}, amikor azt mondták, hogy a bolsevik forradalom polgári forradalom volt, hiszen a Lenin és Trockij vezette forradalom megtette - nagyjából - azt, amit Danton, Robespierre és Marat forradalma megtett egy és egynegyed évszázaddal korábban. A jakobinusok se tudták, mit csináltak. Miért tudták volna épp a bolsevikok? Ota ©ik (most kedden halt meg épp szegény, béke poraira), Nyers Rezsõ, Teng Hsziao-ping, Mieczyslaw Rakowski aztán megsejtette, amikor \textqq{a keleti tömb} irányítói épp olyan élességgel érezték meg a jóléti állam kifulladásának következményeit, mint nyugati, többnyire szociáldemokrata, de mindenképp etatista-keynesiánus partnereik.

*

Az illúzió csakugyan ideológiai jellegû. Mivel az elõzõ rezsimet - teljesen kontingens történeti okokból - \textqq{szocialistának} nevezték, ezért a rendszerváltás ellenfelei és eretnekei az állami tulajdon meglétének, túlsúlyának kérdését tartják alapvetõnek, ezért lett ellenfelük a Piac és a Magántulajdon, nem pedig a kapitalista rendszer maga. Elkövetik a régi hibát, amelyet Marx így ír le: \textqq{A tõkét dolognak fogják föl, nem viszonynak.} (Grundrisse, MEM, 46/I, Bp.: [Kossuth], 1972. 162. - Kiemelés az eredetiben.) Csakugyan azt gondolják a szocialista párt inzurgensei és a szélsõjobboldal marxizáló landsknechtjei, hogy az állami vállalatoknál NEM zsákmányolják ki a dolgozókat? Hogy az állami vállalatoknál NEM árutermelés folyik? Hogy az állami vállalatoknál NINCS bérmunka és munkamegosztás? Hogy az állami vállalatoknál NINCS hierarchia? Hogy az állami vállalatoknál a munka NEM elidegenült? Természetesen nem mindegy, hogy a profit az államkincstárba folyik-e be, vagy a magántõkés (ill. manapság jellemzõen a multinacionális konszern, a nyugdíj- vagy befektetési alap) magánpénztárába, de miért gondolja valaki, hogy a nyereséges állami vállalat másképp lehet nyereséges a tõkés piacon, mint a magánvállalatok? Ha pedig - mondjuk a teljesebb foglalkoztatás érdekében - az állam megsegíti a bajba jutott állami vállalatot, miben különbözik ez attól a máris folytatott gyakorlattól, amelyben a magánvállalatokat is meg-megtámogatják, hogy elkerüljék a szociálisan és politikailag elfogadhatatlan elbocsátásokat? Miért jellegzetesen szocialista politika az államosítás (vagy még gyöngébben: a privatizáció fölfüggesztése), amikor sem az értéktöbblet elsajátításának módjához, de még a piac predominanciájához se nyúlnak? A szociáldemokrata etatizmus és egyenlõsítõ kormányzati újraelosztás a kapitalizmus alapvetõ bajain nem segít, bár enyhítheti a szociálpszichológiailag és egzisztenciálisan elviselhetetlen egyenlõtlenséget, mindezt azonban csakis drágán és kevéssé hatékonyan teheti, ám a rendszeren belüli baloldali reform csak ezt teszi lehetõvé, semmi mást, és nyilván ez a kisebbik rossz, amely erkölcsileg egyértelmûen jobb, föltéve, hogy a liberté, égalité, fraternité hívei vagyunk még, bár az állami cselekvési túlsúly valódi szabadságkockázat: ez nem csak liberális mánia.

A mostanában bal- és jobboldalon fölhorgadt antikapitalista szenvedély (amelynek õszinteségében nincs okom kételkedni) eltéveszti célpontját. Legradikálisabb intézkedése is érintetlenül hagyná a tõkés rendszert, bár átrendezné a dolgozók számára nagyjából közömbös hatalmi viszonyokat, viszont szétverheti azt a csekély szabadságjogot és akaratnyilvánítási lehetõséget, amelyet a rendszerváltás - sok képmutatással, hazugsággal, durvasággal, csalással, de mégiscsak valamennyire - valósággá tett.

*

Ez a probléma áll a Magyar Szocialista Párt igen érdekes válságának hátterében. A program-alkotás, a tisztújítás (pártelnök-választás) és a kormányválság (új miniszterelnök kijelölése) egybecsúszott, és ez különösen drámaivá teszi a dolgot. A szocialista pártban valóságos lázadás tört ki, ami igen helyes és hasznos, s evvel - üdvözlendõ módon - elkerülhetetlen a szakítás (legalábbis az ideológiai szakítás, de az se lényegtelen) az eddigi konszenzussal. A lázadásnak van egy igen üdvös demokratikus aspektusa, az ti., hogy a bázis (a párttagság) befolyásolni óhajtja a párt politikai vonalvezetését, és maga akarja eldönteni, hogy ki vezesse a kormánypártot s ennek révén az országot. Azok az újnak ható gondolatok, amelyek a meglehetõsen kusza és zûrzavaros pártvitákban fölmerültek, mind valamiféle baloldali fordulatot sürgetnek, amit én legalábbis biztatónak találok - mint érzelmet.

De vannak tapasztalataink a magyarországi szocialisták eddigi \textqq{baloldali} föllángolásairól. Ezeknek a dalmahodásoknak, nekigyürkõzéseknek, dörömböléseknek és csûrdöngöléseknek általában három következményük szokott lenni.

1: Nacionalista fordulat.

2: Kiegyezés a klerikalizmussal.

3: Az 1989 elõtti rendszer dacos rehabilitálása.

A pártvitákban megjelenõ \textqq{baloldali} kiáltványokat majdnem kivétel nélkül a \textqq{romantikus antikapitalista} szélsõjobboldal ihlette. (Ez néha nem tudatos, mert a szocialista vitatkozók egymástól vesznek át gondolattöredékeket és szófordulatokat, emezek eredete pedig eltûnik a nagy homályban.) A szocialista \textqq{baloldal} két jelentõs ihletõje két, a romantikus-nemzeti szélsõjobboldalra csúszott régi (habár viszonylag fiatal) MSZMP-káder, Vass Csaba és Bogár László, sietek hozzátenni: tehetséges, eredeti emberek, mindkettõben észlelhetõ némi - hogy is mondjam - oroszos, kavargó, tüzes homály, amivel üdvösen eltérnek mai kultúránk uralkodó duktusától, amely a száraz humor és a szkepszis lassan unalmassá váló elegye. Bogár László nagy sikerû könyve (még nyilvános tudományos konferenciát is rendezett róla a Kodolányi János Fõiskola Posztmodernológiai Kutatóközpontja /!/, Bp. VI. Lendvay u. 5.!) a magyarra föltûnõen hasonlító nyelven némi heideggeriánus marxizmust keverve a Paul Johnson- és Huntington-féle gagyielméletekkel, a kõkorszaktól vezeti le történelmünket, amelynek eddigi csúcspontja Orbán Viktor \textqq{világhatalmi antréja} (!), bár már korábban \textqq{/a/z Aczél Györggyel szemben megformálódó alternatív létmód szimbolikus hatalmasságává Pozsgay Imre kezdett felépülni, ám... az általa megformálandó szocietális univerzum... csonka és befejezetlen maradt} (Bogár: Magyarország és a globalizáció, Bp.: Osiris, 2003. 337.), de már a francia forradalomtól észleli \textqq{a rejtett fõhatalom} mûködését, korunkat pedig így jellemzi: \textqq{'Fogyasztok - tehát vagyok', hangzik a globalitás korának értelmezési és azonosságalkotási képességétõl megfosztott páriájának, a minimál-én szintjére ürített, nyálafolyós konzumidiótának a krédója. A második legelemibb ösztön parancsa pedig a 'Coito ergo sum' primitív és mechanizált hedonizmusával erõsíti és kapcsolja össze e minimál-énben a francia forradalom médiaterroristáitól a Blikkig ívelõ létroncsolás kulcsszavait: pénz és pina. És a globalokrácia identitásdiktatúrájának azonosságmechanistái önelégült mosollyal és kezüket dörzsölgetve dõlnek hátra karosszékeikben [helyesen: karosszékükben]} (i. m., 161).

Ez a szerzõ a máris nagy karriert befutott - és tök értelmetlen - terminus, a \textqq{roncstársadalom} alkotója. Idézi Marxot, Rosa Luxemburgot, Rudolf Hilferdinget, akár a kisgazda professzor, Pokol Béla, aki ezt a névsort Polányi Károllyal (a Galilei Kör elnökével!) is kiegészíti az ismert szociáldemokrata szemle, a csöppet se \textqq{liberokrata} (Bogár) Magyar Nemzet honfivér áztatta hasábjain.

Ez a tipikus weimari módon \textqq{romantikus antikapitalista} szélsõjobb/bal az, amelynek az ellenfele NEM a kapitalizmus, hanem a \textqq{pénztõke}, a már Hegyi Gyula (Európai Parlament, MSZP) által is emlegetett \textqq{bankárkormány}, amellyel szemben Szili Katalin (házelnök, pártelnök-helyettes, MSZP) méltatja \textqq{a nemzeti tõkét} - amely, ha kizsákmányol, szemben a globalokrata multilétroncsolókkal, az biztosan meleg, száraz érzés -, és amelynek a jellegzetes megtestesítõje a mai közéletben, Gyurcsány (kereskedelmi és ipari tõke) viszont \textqq{nomenklatúra}, ugyanezen pártelnök-helyettes szerint\ldots

Különben is érdekes az a \textqq{szocialista}, bizonyos kommunista múltra is visszatekinthetõ párt, amely elnöki tisztének egyik várományosa Ságvári Endre, a kommunista ellenálló (elesett tûzharcban) emléktáblájánál tiszteleg, míg õszintén tisztelt vetélytársa Kenderes városi rangra emelése alkalmával szordínósan ugyan, de a Horthy-család érdemeit méltatja\ldots Mindeközben a mérvadó napilap, a Magyar Nemzet, láthatólag meggyõzõdéssel, baloldali fordulatot sürget, szorgalmaz, bátorít a szocialista pártban. A weimari zûrzavar szép politikai példája volt, amikor a parlamenti szélsõjobboldal a maga szokásos artikulálatlan üvöltözésével belefojtotta a szót a szocialista külügyminiszterbe és pártelnökbe, akinek emiatt - formálisan - lejárt a kiszabott beszédideje, ekkor pedig a szocialista házelnök tõle vonta meg a szót. Ez a lidérces eset is jelzi: a hivatalos balközépnek kóros mértékben hiányzik a veszélyérzete.

*

Világos, hogy az MSZP \textqq{baloldala} szociálnacionalizmust képvisel, amelynek forrása - az iszonyatos mértékû egyenlõtlenség fölötti õszinte kétségbeesésen kívül - nem más, mint az állítólagos világnézeti fõ ellenség. Akármilyen kétségesek is a források, szerintem az MSZP nem nagyon tehet mást, mint hogy gazdasági értelemben - ennek nem kell etnicizmussal, sovinizmussal és árpádsávos-zászló-lengetéssel együtt járnia - valamiféle szociálnacionalizmust képviseljen (ld. alább), de elõbb hadd térjek még ki a szocialista párt jelenleg fülsiketítõen hallgató \textqq{jobboldalára}.

Azt kell megállapítanunk, hogy létezik fideszes MSZP, van eszdéeszes MSZP is, csak emeszpés MSZP nincs: nincs egyáltalán.

A szocialista párt minden eszméje kívülrõl jön, de sajátos szûrõn keresztül. A liberális befolyásnak több eleme van a pártban.

1: A diktatúrás múlt miatti bûntudat és legitimációs légszomj.

2: A piac mint a modernség fókusza; ésszerûség mint természet.

3: Az \textqq{élcsapat} és a \textqq{haladás} mítosza: ma a globális/digitális kapitalizmus a cutting edge.

A szocialista párt a koronatanúja annak, hogy a tévesen \textqq{szocialistának} nevezett modernizáló parancsuralom s a belõle kifejlõdött államkapitalizmus ugyanavval az éthosszal átfejlõdhet piaci kapitalizmusba. A tervrõl a piacra való áttérés elmondhatatlan rombolást végzett - a szó közkeletû értelmében \textqq{tönkretette} Kelet-Európát, hiszen a gazdaság java része elpusztult -, és ez természetesen társadalomtörténeti értelemben rokona az antifeudális bolsevik forradalom iszonyú pusztításának (és ennyiben persze a \textqq{konzervatív forradalmár}, szociálnacionalista szerzõknek Spenglertõl, Jüngertõl és Schmitt-tõl Vass, Bogár és Pokol \textqq{levantei posztmodern} változataiig mind igazuk van, csak ez az igazság nem specifikus, ez a hibája). Az exkommunista és antikommunista liberális reformerek közös vonása - amit a konzervatívok ismét csak joggal hangoztatnak mindig -, hogy nem ismernek kíméletet. Kíváncsi lennék, vajon sejtik-e a (sokpárti) liberális közgazdászok, mit éreznek cikkeik olvastán a népek. Amikor csak úgy, en passant leszögezik, hogy a munkapiaci szabályokat lazítani kell (értsd: egyszerûbbé kell tenni az elbocsátásokat), vagy amikor kõbe vésik, hogy \textqq{a gazdaság} per se, an sich érdeke a gazdagok adóinak további csökkentését követeli meg, mintha a profit adott mértéke olyan természeti öszszefüggés volna, mint a termodinamika második törvénye vagy az Ohm-szabály, vagy amikor könnyedén, szellõsen megállapítják, hogy a hazai dolgozók (no persze: \textqq{munkavállalók}, mintha az emberek önként dolgoznának, nem azért, mert muszáj nekik) érdekének meg kell hajolnia a külföldi befektetõk preferenciái elõtt, vagy amikor az adófizetõk pénzébõl vissza nem térítendõ kölcsönöket és adómentességeket juttatnak (hazai és külföldi) nagytõkéseknek, hiszen ha nincs jelentõs profit, akkor ugye hanyatlik a foglalkoztatás, menekül a tõke, ezek - mondják - kõkemény szükségszerûségek, kõkemény tények. Hát igen: kõkemény, szívtelen beszéd. Fél Kelet-Európa romokban hever, milliók nyomorognak. Igen, ez szükségszerû - a jelenlegi rendszerben.

Természetesen tudom, hogy hogy a munkaerõ \textqq{flexibilizálásának} technikai és gazdasági okai vannak, csak az nem tetszik helytállónak, hogy a munkavégzés technológiáját ideológiailag (kontroll, fegyelem, a munkahelyi ellenállás leküzdése) \textqq{semlegesnek} tekintik. \textqq{Minden foglakoztatási politikára... a nyolcvanas évek eleje óta az a kényszer nehezedik, hogy újraossza a munka rendszerszerûen létrehozott hiányát. /.../ Sok vállalkozás növelte forgalmát, s ezzel egy idõben munkaerõt épített le.} (Ulrich Beck: A kockázat-társadalom, Bp.: Századvég, 2003. 259.) Mindeközben a tõke ellenáll a munkaidõ-csökkentési követeléseknek. A munkahiány újraosztása politikai okokból nem megy.

A liberális \textqq{jobboldal} gondolattalanul és kritikátlanul védi a rendszert - rawlsiánus és keynesiánus baloldali liberálisok nincsenek már a magyarországi politikában -, a szociálnacionalista \textqq{baloldal} pedig csak a burzsoázia bizonyos kulturális típusaival szemben mutat (jellegzetesen szélsõjobboldali) ellenszenvet. Ebben a számomra még mindig meglehetõsen rokonszenves antiglobalista mozgalmak is ludasok, habár akaratlanul. Kipécézve a globális kapitalizmus egyik részét (a spekulatív tõkemozgásokat és a perifériák tönkretételét a neokonzervatív-neoliberális pénzügyi politikák által: és ez jogos, helyes bírálat volt s maradt) illúziókat ébresztett bizonyos (a kapitalista rendszeren belüli) szabályozások \textqq{rendszerváltó} potenciálja iránt. A társadalombírálat - kiváltképpen a baloldali társadalombírálat - elsõrendû morális föladata a kirívó igazságtalanságok kíméletlen föltárása. De a kirívó igazságtalanságok még oly méltányos orvoslata se változtatja meg a rendszert, amelynek a természetébõl folyik az egyenlõtlenség és az igazságtalanság. A különféle szociáldemokrata kiáltványok - Gyurcsányé (Mozgó Világ), Andor Lászlóé, Földes Györgyé (Egyenlítõ: ennek a szocialista lapnak az a sajátossága, hogy nem terjesztik), Hilleré (Népszabadság), Gazsó Ferencé - erre nem nyújtanak és nem nyújthatnak gyógyírt. A legérdekesebb javaslatok kívülrõl érkeztek, így Ladányi János és Szelényi Iván híres esszéje az esélyteremtõ államról (Kritika) és Szalai Erzsébet gondolatgazdag és idioszinkratikus, a legjobbkor érkezett könyve: Az elsõ válaszkísérlet, Bp.: Nemzeti Tankönyvkiadó, é. n. /2004/.

*

Az 1914-ben elbukott szociáldemokrácia történeti kötelessége a tõkés rendszer rendszeren belüli reformja. Ez a jelenlegi (s talán a mindenkori) körülmények között csakis és kizárólag erõteljesen nemzetállami lehet - ne áltassuk magunkat. Szociáldemokrata kormány nem tarthat fönn ilyen alacsony társasági adót. Szociáldemokrata kormánynak - ha nem is így nevezik majd - védõvámokkal kell oltalmaznia a hazai ipart, földmûvelést, kereskedelmet, egyebeket. A szociáldemokraták adóemelõk, nem adócsökkentõk. A szociáldemokraták fizetésemelõk, s erre kényszerítik a tõkéseket is. A szociáldemokrácia a global public goods, az egyetemes közjavak pártja (ld. az SPD-ben Detlev Albers, Wolfgang Thierse és Sigmar Gabriel vitáját, gondolom, ezt mindenki ismeri az MSZP-ben - vagy nem?!), ehhez hozzátartoznak az emberi jogok, az esélyegyenlõség, a zavartalan nyilvános tér (és NEM térfigyelõ rendszer), az elnyomottak védelme és kompenzálása, az egészség, a tiszta víz és levegõ, az olcsó tömegközlekedés (és NEM autópálya), az államilag támogatott nemzeti kultúra. És ami sajátos itt: a plebejus méltóság. Az MSZP-kongresszus hány küldötte vett már részt sztrájkban? A szocialista vitázók némelyike - megirigyelve a csakugyan újszerû és sikeres \textqq{polgári köröket} - balpolgári körök alapítására tett kissé esetlen javaslatot.

Ezek a \textqq{körök} léteznek a szociáldemokráciában. Úgy hívják õket: szakszervezetek.

A kelet-közép- és nyugat-közép-európai szocdem pártok válságban vannak. Csehországban, Lengyelországban, Ausztriában, Németországban, sõt: Romániában. Ennek nincs más oka, mint hogy neoliberális/neokonzervatív gazdaságpolitikát folytatnak, amelyet szavazóik nem hajlandók elviselni. Lengyelországban és Magyarországon ráadásul jobboldali-szélsõjobboldali pártok balpopulista demagógiával küzdenek szociálliberális vetélytársaik ellen. Igaz ugyan, hogy ígéreteikrõl már most látszik, hogy a polgári középosztály kiemelt védelmén túl továbbra se gondolnak semmi tartalmasat (ezt értik \textqq{az ifjúság}, \textqq{a családok}, \textqq{a magyar emberek} fogalmán, bár ma már a munkást - \textqq{a magyar munkást}, értsd: bevándorlók, kifelé! - se röstellik emlegetni). A magyarországi \textqq{szociáldemokrácia} annyira idegen saját állítólagos történelmi gyökereitõl (a régi, klasszikus MSZDP hagyatéka soha nem kerül szóba), hogy \textqq{baloldali} eszméit a belsõ ellenzék a szociálnacionalista szélsõjobboldaltól importálja, vezetõ eszméit pedig - mínusz nemes individualizmus - a szabadelvûektõl. Magyarországon egyelõre nincs más, csak szociálnacionalizmus és liberalizmus. Csak ezek az erõk vannak. Mint erõk.

Baloldali párt elemei léteznek szétszórva itt-ott. Még talán a szocialista pártban is. De ha ebbõl a forrongásból kijön némi progresszív szociálpolitika, már örülhetünk. Magyarországon vannak igazi szociáldemokraták (Ferge Zsuzsa, Szalai Erzsébet, Ladányi János/Szelényi Iván és mások), de nem jellegzetesen az MSZP-ben.

Nem tartozom egyetlen följebb jellemzett eszmeirányzathoz se. Nem vagyok szociáldemokrata, sem igazi, se hamis. De világosnak tetszik, hogy itt haladó politikát csak kelet-közép-európai és kelet-európai összefogással lehet folytatni, ami értelemszerûen nyugati szövetségi elkötelezettségeink lazítását kell hogy jelentse. \textqq{A dunai patriotizmus} - a magyar baloldal régi szép hagyománya - ellenszere lehetne annak az elkerülhetetlen etatizmusnak és szociális protekcionizmusnak, és a belõle szervesen következõ szociálnacionalizmusnak, amely legalább annyira ártana hazánknak, mint a jelenlegi neokonzervatív/neoliberális kurzus, amelyet - kis különbségekkel - Horn, Orbán és Medgyessy is folytatott, bizonyára a legjobb szándékkal, s ha nem, mit számít.

Ceterum censeo: baloldali kormány nem folytat imperialista háborút Irakban.

Szociáldemokrata kormány alkalmazza az Európai Szociális Chartát.

Szocialista miniszter sztrájkõrségen áll, szegények kilakoltatása ellen tüntet.

Minden szocialista párttag szakszervezeti tag, tagdíját fölülfizeti, adója egy százalékát szakszervezeti alapítványoknak ajánlja föl. Szocialista párttag csak állami iskolába adja a gyerekét, villamoson utazik. A mai szocialista feminista és környezetvédõ. Antifasiszta és antirasszista. Nyugtalanítja a harmadik világ. Adóztat és adózik.

És mindez édeskevés.\footnote{Vö. idevágó régebbi írásaimmal: \textqq{Új osztálypolitika}, Mozgó Világ, 1999/1. \textqq{Levegõt!}, Mozgó Világ, 1999/5. \textqq{Népítélet}, Élet és Irodalom, 1999. december 22. \textqq{Szocdemek}, Népszabadság, 2000. április 8. \textqq{A magyar nép java}, Népszabadság, 2000. szeptember 15. \textqq{Szabó Ervin nem alkuszik}, Népszabadság, 2002. augusztus 31. \textqq{Két vita két baloldalról}, Népszabadság, 2002. november 7. \textqq{Lesz-e magyar szociáldemokrácia?} Élet és Irodalom, 2003. március 7. \textqq{A balközép cikkírás csõdje}, Élet és Irodalom, 2003. augusztus 8. \textqq{Az \textqq{úri} Magyarország ma}, Magyar Hírlap, 2003. október 4-5. \textqq{Kétféle jobboldal}, Népszabadság, 2004. június 26. \textqq{A világ vége}, Élet és Irodalom, 2004. július 30.}



\end{document}
