% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Susan Sontag halálára }
\date{2005, január \thanks{ÉS, 49. évfolyam, 01. szám } }
\maketitle

Õ is írt nekrológot, s milyen jót, többek között Roland Barthes-ról, úgyhogy talán megbocsátaná, hogy most - szokás szerint - kiárusítom. Ha eddig nem írtam róla meg a barátságunkról, hogy elolvashatta volna s dühönghetett volna miatta, ahogy szokott, akkor most minek. Ha már nem mondhatja, hogy nem igaz, hogy félreértettem.

Igaz, én se mondhatom neki. You're unfair and unjust - írtam neki 1997-ben, miután összetéptem négy- vagy ötlapos vad levelét (most biztosan meggazdagodhatnám belõle). Csak el akartam volt magyarázni, hogy nem tud belegyömöszölni a \textqq{marginális értelmiségi} figurájába, Kelet-Európában (legalábbis a magyar nyelvterületen) még van közönségünk. Egy pennsylvaniai kisváros - Carlisle - fõutcáján olvastam a levelét, reszkettem a haragtól és - ami nálam ritka - a bosszúvágytól. Aztán persze kibékültünk: fölhívott New Yorkban, a lakása elõtt találkoztunk. Limuzin várta, ami nem volt jellemzõ, de valami mozicég küldte. Filmforgatás volt a Chrysler Buildingben, s meg lehet nézni a várost olyan szögbõl, ahonnan senki más nem láthatja, a tetõ évek óta zárva. Fölmentünk a gyorslifttel a 77. emeletre, onnan holmi gyászos lépcsõkön a toronysisakba. A kilátás nagyszerû volt, csak az építõmunkások kivették az ablaküveget, ki lehetett hajolni (1048 láb), Susan Sontag örült, hogy megvigasztalódtam, és látok valami szépet - nem mertem megmondani, hogy rettenetes tériszonyom van (nem tudok a karzatra ülni az operában), jéggé dermedtem az arktikus szélben, look, mondta, isn't it great, mondta, it's scrumptious, mondtam, you're insane, what an expression to use, mondta, nem akartam elrontani az örömét, hogy megvigasztalt, fogtam az erõs szobrászkezét az autóban, csak ne legyek rosszul, gondoltam. Valami ürüggyel kimentettem magam, ilyenkor csak annyi szesz segít, amennyihez nem kell tanú.

Majdnem belém szeretett egy nõ, mert meglátta a hozzám küldött kézírásos faxon a Susan Sontag lendületes (de no kacifánt) aláírását. Do you really know her? - kérdezte rekedten. Megcsókolhattam volna.

Hogy gyûlölték, Istenem. Olvasom a nekrológokat, az MTI-tõl a New York Times-ig ugyanaz a nyárspolgári kutyaszar. Susan Sontag elõszót írt Victor Serge egyik könyvéhez - tetszik ismerni Victor Serge mûveit? nem? akkor hagyjuk, ma nincs türelmem önökhöz\footnote{De megnézhetik a Revolutionary History, 5. köt., 3. sz., 1994. õszi füzetét, címe: Victor Serge: The Century of the Unexpected: Essays on Revolution and Counter-Revolution, többek között Julián Gorkin tanulmányával.} -, és az amúgy kitûnõ New Criterion, az újkonzervatív kulturális folyóirat, a fene tudja, miért, valószínûleg csak úgy, \textqq{feminista népbiztos}-nak nevezi. A New York Times és a National Public Radio szerint - ezek a legfontosabb amerikai liberális médiák - Sontag \textqq{útitárs} volt, aki rajongó lelkesedéssel számolt be észak-vietnami és kubai élményeirõl (glowing reports), nyilván innen szedte hülyeségeit a Népszabadság tudósítója is. Szoktak ezek olvasni? Én most végignéztem a \textqq{Trip to Hanoi}-t\footnote{1968, in: Styles of Radical Will, New York: Farrar, Straus and Giroux, 1976, 205-274. Az 1986-ból származó dedikáció szerint \textqq{a szerzõ kinõtte az itt kifejezett naiv politikát}. Bertolucci új giccsfilmjében, az 1968-ban játszódó Álmodozókban a Párizsba vetõdött amerikai fiú ablakpárkányán két Susan Sontag-könyv hever: a Death Kit és a Trip to Hanoi. De a szereplõk nem olvasnak, csak kúrnak, igen esztétikusan.}, és persze semmi effélét nem találok. Mit mond ez a \textqq{botrányos}, de a jelek szerint teljesen elfelejtett írásmû?

Amikor Susan Sontag az észak-vietnami kommunista párt meghívására Hanoiba utazott, akkor az Egyesült Államok hadserege, légiereje szõnyegbombázással és vegyi hadviseléssel gyilkolta a vietnamiak százezreit, és támogatta Dél-Vietnamban a korrupt katonai junta fasiszta jellegû, öldöklésen és kínzáson alapuló rezsimjét. A második világháborúban meghonosodott gyakorlathoz híven, az Egyesült Államok kormányzata az ellenséges ország polgári lakosságának kiirtásával próbált célt érni (mint azóta tudjuk, sikertelenül). Susan Sontag, az amerikai író kétségtelenül udvariasan és tapintatosan viselkedett a saját állama által pusztított ázsiai nép képviselõivel - írásban is -, nem gondolta, hogy miközben államának légiereje élve égeti el (napalmmal) a nemzeti függetlenségükért harcoló vietnamiakat, akik akkor már átélték a japán megszállás és a francia gyarmati \textqq{rendcsinálás} több százezer halottat produkáló örömeit, eközben neki az észak-vietnami kommunista rezsim hiányosságait kell elsõsorban bírálnia. A különös csak az, hogy útinaplójában mégis ezt teszi, nagyon finoman, de a terjedelem több mint felében. A \textqq{Trip to Hanoi} hibája nem kommunista \textqq{társutasság}, hanem inkább az, amit azóta - Edward Said nyomán - \textqq{orientalizmusnak} nevezünk. Az észak-vietnami rendszer sajátosságait nagy mértékben azonosítja \textqq{a keleti nép} konfuciánus alázatával, szerénységével, szemérmességével. De semmi kétség afelõl, hogy az észak-vietnami, öldöklõ, agrárbolsevik rendszert diktatúrának tartja, és - mint olyant - elveti. A probléma csak az - máig az -, hogy a demokráciának vélt amerikai rendszernek vajon mi a valódi természete, és hogy vélt demokratikus jellegének köszönhetõen megilleti-e a bírálhatatlanság, tehát tkp. a szentség joga. A következõ kérdés pedig az, hogy lelkiismeretes amerikai állampolgároknak szabad-e szembeszállniuk államukkal, amikor demokratikus legitimációjára támaszkodva, hatalmi (és világnézeti) érdekeit tömeggyilkosságokkal, népirtással érvényesíti.

Susan Sontag - valamivel, de nem sokkal korábban, mint honfitársainak többsége - baloldali barátaihoz hasonlóan úgy vélte, hogy a genocídium nem szerves része a liberális-demokratikus rendnek, és ha mégis, akkor valami baj van evvel a renddel. A vietnami hivatásos hadsereg és dél-vietnami irreguláris szövetségese legyõzte az Egyesült Államok haderejét. Ennek következtében a vietnami \textqq{kommunista} önkényuralom megszilárdult, máig létezik. Állítólag már kevesebb az \textqq{átnevelõ} koncentrációs tábor. De hát az író kötelessége itt nem az ellenfél/áldozat rendszerének megítélése (amiben nagyot nem hibázott), hanem a sajátjáé. Érdekes, hogy a tömeggyilkosság iránti ellenszenv mennyire \textqq{vitathatónak} számít. Milyen különös, hogy a belsõ demokrácia és a \textqq{külsõ} népirtás egyvelege mennyire nem számít \textqq{vitathatónak}. Sontagot fölháborítónak tartották, amikor szembeszállt az iszlamofóbiával és az iraki háborúval, de akkor komolyan vették, amikor - igen helytelenül - kiállt Belgrád NATO-bombázása mellett. Ám akkor viszont nevettek rajta, amikor élete kockáztatásával elment az ostromlott Szarajevóba, és színpadra állított egy Beckett-darabot, szubjektumnak nézve a boszniai város lakóit.\footnote{\textqq{Waiting for Godot in Sarajevo}, in: Sontag: Where the Stress Falls, New York: Farrar Straus, 2002, 299-322.} (A koszovói ügyben írtam Susan Sontaggal szemben pár ellenséges sort a Boston Review-ban, amit õ nagyon keserûen vett tudomásul. A szerbek etnikai \textqq{kitisztogatásáról} - Horvátországból, Koszovóból - hallgatott... Az iraki ügynek kellett eljönnie, hogy politikailag ismét egyetértsünk.)

Mindazonáltal Sontag egyáltalán nem volt politizáló író, legalábbis sokkal kevésbé, mint leghíresebb kortársai. Az új baloldalban valami késõrómait látott, a Kelet és a nõiség beáramlását meg azt, amit Foucault (aki nem érdekelte) le souci de soi-nak (care of the self, \textqq{magunkkal gondolás}) nevezett. Mint az angol nyelvû írók oly gyakran, elméletellenes is volt. A forradalom csak történelemként, elszenvedett szerencsétlenségként, lelki dinamizmusként jelenik meg esszéiben. Az új baloldal \textqq{nagyasszonyának} nézték Európában, de marxi hatás nem tûnik föl nála sehol, elméleti mesterei kritikusok, költõk, nem filozófusok, talán két outsidert - Hannah Arendtet és Leo Strausst, két rendhagyó konzervatívot - kivéve, akiket elmélyülten olvasott, de nem követett. Plato's sexier, but it is Aristotle who happens to be right - mondta nekem egyszer. A Schlegel-fivéreket többre tartotta Hegelnél (mint esztétikusokat). A legfontosabb szó Sontag esszéiben: a mûvészet.

Õ, aki annyira szerette a modern Franciaországot, néhány (többnyire téves) mondaton kívül semmit nem írt Sartre-tól Deleuze-ig a nagy teoretikusokról, akik Párizsban fontosabbak, mint a festõk, költõk és táncosok, akiket szeretetett. Antonin Artaud volt az õ embere\footnote{\textqq{Approaching Artaud} [1973], in: Sontag: Under the Sign of Saturn, London: Writers and Readers, 1983, 13-70.}, \textqq{az irodalmi modernizmus hõskorának mintapéldánya}\footnote{I. m., 17.}, aki - szemben az új baloldallal, szemben a szürrealizmussal, amely még mindig a \textqq{boldogságot}, az érzékek szabadságát kergette, amiért már Georges Bataille is el- és megvetette - a próbatétel és az aszkézis magasrendû rítusát, az önkifejezést mint emberáldozatot, a téboly fölsõbbségét mondta, mondta végtelen és formátlan mûveiben, a legtisztább romantika monumentumaiban. A romantika monumentumai azonban: romok. A romok, a labirintus, a töredék, az akarattalanság romantikus antihõseként írta meg Walter Benjaminról a legnagyobb hatású esszét, amely Hannah Arendt jóval korábbi írása\footnote{\textqq{Walter Benjamin: 1892-1940}, in: Arendt: Men in Dark Times, New York/London: Harcourt Brace, 1983, 153-206.} mellett elindította Benjamin szédítõ posztumusz pályafutását az angol-amerikai világban - nos, ez az esszé nem vesz tudomást Benjamin mûve bölcseleti dimenziójáról; Adorno, Bloch, Lukács ismeretlen Susan Sontag számára (bár A regény elméletét, mint annyian, nagyon szerette). Ezen nem azt értem, hogy nem olvasta õket. Mindent olvasott. De mivel mûvészetfölfogása (csak utólag tudatosan) a romantikából származott, megörökölte a romantika filozófiaellenességét.

De a \textqq{high modernism} (vö. high church, highbrow, high life) - amelynek Susan Sontag az öntudatos vezérképviselõje volt, a \textqq{posztmodern} szót le nem írta volna - nem \textqq{az igazság}-ról vagy \textqq{a valóság}-ról vélte, hogy a mûvészet revelálja, igazabbul, mint bármi, igazabbul, mint a filozófia, igazabbul, mint maga az élet. Amit a mûvészet föltár, az az autentikus, a \textqq{hiteles}: tehát nem \textqq{az igazság}, hanem \textqq{a lényeg}. A valláshoz hasonlóan - s ez a párhuzam a romantikából kiirthatatlan - a mûvészet a tanúságtételt és a szenvedést kapcsolja össze, az egyház a vértanúságban és a közvetlen misztikus élményben, a mûvészet az individuum megmutatásában: a mûvészi én nyilvános föláldozása és a közönséges szenvedésben való mámoros-vádló elmerülés révén.

Az egyetlen igazi hõsiesség Sontag számára - halkabb szóval az egyetlen magasrendû életforma - a mûvészet volt, tudattalan késztetéseink, érzelmi-indulati nyomorúságunk, társadalmi eltiportságunk és kusza irracionalitásunk személyfölötti formaként való átélése (nem \textqq{formába öntése}). Ezért szerette a naplókat. Közös szenvedélyünk volt Amiel és Gide naplója, rábeszéltem, hogy vágjon bele még egyszer Julien Green naplójába is, aki - érthetõen - deprimálta kissé. (Másnap sorsszerûen megtalálta egy antikváriumban. Könyveket illetõen én is babonás vagyok.) Amiel és egy másik svájci csoda, Robert Walser - s tegyük hozzá Rousseau-t és Gottfried Kellert - a forma elválasztását példázza az arisztokráciától. A mûvészek plebejusok. A vallomás per def. nem arisztokratikus, \textqq{pongyola}; az aszkézis, hisz nem természetes, nem is elegáns. A mûvésznek hatalmat kell szereznie közönsége, \textqq{környezete} fölött; az arisztokratának van hatalma

Susan Sontag egyszer azt mondta, nem tudom, megírta-e valahol, hogy a mûvészet kérdése nem az, hogy \textqq{mi az igazság?}, hanem az orosz irodalom nagy alapkérdése: \textqq{hogyan éljünk?} Isaiah Berlinben is az oroszt szerette.\footnote{Ezt még valaki vette észre: \textqq{The Pluralism of Isaiah Berlin} [1990], Perry Anderson: A Zone of Engagement, London/New York: Verso, 1992, 230-250.} A camp-ról, a fényképezésrõl, a betegségrõl mint metaforáról (s külön az AIDS-rõl), a szenvedés képi ábrázolásáról (Regarding the Pain of Others\footnote{New York: Farrar Straus, 2003.}) szóló meg \textqq{az értelmezés ellen} írott híres, javarészt magyarul is olvasható nagy esszéi ebben az értelemben prófétikus mûvek, bár a közmegegyezés szerint igen jelentõs a tudományos értékük. Ami érdekelte õt mindebben, az a kifejezett szenvedés volt, és a szenvedés kifejezésének (az õ esetében mindig: megformált morális átélésének) technikája. Nem \textqq{a technikai tökély}, hanem a technika tudatossága, amibe bõven belefér a technika szegényessége és esetlensége, az a formai aszkézis, amely már magában is válasz a \textqq{hogyan éljünk?} kérdésre, még mielõtt filozófiai vagy narratív válasz érkeznék. Ezért szerette Godard, Syberberg és Tarr Béla/Krasznahorkai László filmjeit.

Susan Sontag híres volt, igazi nagymenõ, az ilyenekrõl minden hozzá nem értõ hatásos és befolyásos butaságokat szokott mondani, jelentõs sikerrel. A hírességeket félreértik.

Hangja volt, eltéveszthetetlen, bár inkább üldözték és kísértették a hangok.\footnote{Elias Canetti írja Karl Krausról: \textqq{Kraus war von Stimmen verfolgt, eine Verfassung, die gar nicht so selten ist, wie man meint - aber mit einem Unterschied: die Stimmen, die ihn verfolgten, gab es, in der Wiener Wirklichkeit. Es waren abgerissene Sätze, Worte, Ausrufe, die er überall hören konnte...} Das Gewissen der Worte: Essays, Franfurt/M: Fischer, é. n. [1994], 45.} Ez a hang közelebb állt olyanokéhoz, akikhez bizonyára nem szeretné, hogy hasonlítják - T. S. Eliot, Edmund Wilson, Clement Greenberg -, a modernizmus fõpapjaiéhoz. Nem tudom, volt-e még ideje elolvasni mesterének és eszményképének, Roland Barthes-nak azt a posztumusz könyvét, amely (diszkréten és kimondatlanul polemizálva Foucault kései fõmûveivel), amely a \textqq{hogyan éljünk?} kérdésére a görög szerzetesség (az oroszokéhoz persze közel álló) kategóriáival válaszol ironikusan és hitetlenül.\footnote{Roland Barthes: Comment vivre ensemble, szerk. Claude Coste, Párizs: Seuil/IMEC, 2002.} Bebizonyosodott - késõn -, hogy a modernizmus alapvetõ intenciói mennyire közösek, ha nem is fogalmilag. Susan Sontag ennek a modernizmusnak volt a hûséges kommentátora és alakítója.

És milyen gyönyörû volt.

\end{document}
