% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Magyarok voltunk  }
\date{2010, július 31 \thanks{ÉS, 53. évfolyam, 31. szám } }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle



% \textqq{ }

Magyarnak lenni -- a szónak a reformkor óta meggyökeresedett értelmében -- nem puszta véletlen. Ez a meghatározottság, bizonytalan körvonalai, mély változásai, régi ellentmondásai mellett bizonyos erkölcsi, azaz politikai tartalmakat visz magával, ahogyan sodródik a történelemben. Addig érdemes ezt a fogalmat használni, ameddig azok a föltételek, amelyek létrehozták, azok a problémák, amelyekre válaszul keletkezett, még léteznek.

Akár a \textqq{német} vagy az \textqq{orosz}, a \textqq{magyar} is válságfogalom: a szüntelen újraformulázására való kényszer a politikai közösség (mint olyan) kérdésességébõl származik. Egyetlen nemzet sem \textqq{értetõdik magától}, de némely nemzetek mégsem érzik ezt az újrafogalmazási kényszert. Kívülrõl szilárdnak tetszenek, ha nem is mindig, de hosszú történelmi ideig. Más nemzetek nem ilyen szerencsések.

A modern (tehát a fölvilágosodás utáni) magyaroknak -- értsd: a modernizáló nemzeti eliteknek -- explicit módon, kimondva, azaz intellektuálisan (konzervatív szemszögbõl: nem szervesen és fokozatosan) kellett kialakítaniuk a nemzeti \textqq{projektet}, tervet, elsõsorban azért, mert a magyar nemességnek ugyan voltak politikai intézményei, de nem volt állama.

A modern magyar nyelvet intellektuálisan -- a konzervatívok felõl nézve: mesterségesen -- kellett megteremteni a nyelvújítással. (Ehhöz hasonló nyelvi reformok a Rajna és a Dnyeszter, az Oresund és a Peloponnészosz között másutt is keletkeztek.) Így a német és a latin szavak, gondolatok, érzületek kívülrõl bévülre kerültek -- azelõtt kívül voltak mint \textqq{idegen szavak (szóösszetételek, fordulatok, kollokvializmusok, idiomatizmusok)}, aztán belekerültek az anyanyelvbe mint indoeurópai logikájú összetételek és szerkezetek tükörfordításai és tükörstruktúrái.

A magyar nyelvû kultúrát -- mint domináns intézményrendszert a magyar királyság és az erdélyi nagyfejedelemség területén -- szintén intellektuálisan és intézményesen (tehát: mesterségesen) kellett megteremteni a Magyar Tudományos Akadémia, a nemzeti színházak stb. révén (német mintára).

De ez a két összefüggõ, alapvetõ kultúrapolitikai projekt függvénye volt annak, ahogyan a nemesség reformer elitje látta a két alapvetõ problémát \textqq{a két hazában} (azaz Magyarországon és Erdélyben). Az egyik az Osztrák Birodalomhoz fûzõdõ viszony volt, s evvel összefüggésben a dinasztikus--monarchikus--abszolutisztikus kormányzati rendszer kérdése. A másik -- a nemesi nemzettel szemben -- \textqq{a magyar nép} kérdése, azaz a magyar nemzet mint egalitárius projekt: olyan nemzet terve, amelybe a nemességen kívül beletartoznak a parasztok és a városlakók is. (Mondani sem kell, az úrbéri rendszerben mûködõ nagybirtok súlyos gazdasági--technikai válsága, az idült tõke-- és hitelhiány, a középnemesség elszegényedése, eladósodása nagyban hozzájárult a reformhajlandóság bimbózásához.) A \textqq{magyar nemzet} kontra \textqq{magyar nép} kérdése kezdettõl fogva tartalmazta a parasztkérdést, a nemzetiségi kérdést, a zsidókérdést, a munkáskérdést. Hiszen a \textqq{magyar} empirikus önmeghatározása korábban etnikai és osztályszempontból egyértelmû volt: a nemzethez tartozott a leszármazásában és \textqq{etnikumában} magyar szabadok összessége, akik nem vettek részt a közteherviselésben, kötelességeik csak katonai és politikai természetûek voltak. A nemesség kaszt volt, amely kulturálisan elkülönült mindenki mástól, csakugyan külön nemzet volt az érdekeiben és érdeklõdésében nem osztozó, gyakran nyelvét sem értõ paraszti nép tengerében.

 Amint a jogok és kötelességek viszonylagos egyenlõségét, szimmetriáját tervezõ, a nemesi reformelit által megfogalmazott (persze máshonnan, fõleg a délnémet és francia szabadelvûségbõl átültetett) polgári program komoly alternatíva lett, azonnal fölmerült a kétely: nem jelenti--e az egyenlõ jogok rendszere a törékeny, üvegházi termesztésû magyar kultúra vesztét a \textqq{barbárnak} tekintett \textqq{nemzetiségek} együttes számszerû többségével szemben; nem jelenti--e a kibõvített választójog a csõcselékuralmat; nem jelenti--e a földosztás a gazdasági összeomlást, azaz a nemesség elszegényedését, hagyományos államfönntartó funkcióinak megszûnését. Föltették továbbá a kérdést, hogy akár fönntartják--e az oligarchikus, rendi szisztémát, akár nem, nem szükséges--e a változás (vagy a változás elmaradása esetén az ellenállás) miatt mindenképpen bekövetkezõ zûrzavarban Ausztriára támaszkodni. A végzetszerû sorsközösség gondolata a dinasztiával (domus Austriaca) a plebejus és idegen princípiumot képviselõ szlávokkal és románokkal szemben már 1848 elõtt föltûnik.

 Ez \textqq{a magyar kérdés} -- és a legutóbbi idõkig ez volt és maradt \textqq{a magyar kérdés}. Ez határozta meg azt, hogy \textqq{mi a magyar}, és ez a kérdésföltevés (különféle álruhákban) velünk maradt mindmáig.

Mi történt 1848--ban?

Már a francia forradalommal egyidejû erdélyi Hóra--Kloska--lázadásban összefonódott a nemzetiségi és a parasztkérdés (továbbá a katonai szervezet kérdése). Az erdélyi magyar arisztokrácia bánásmódja a román parasztsággal az elsõ európai botrány volt (amelyet sok hasonló követ máig), amelyben a nemzetközi közvélemény elmarasztalta a magyar uralkodó osztályt. II. József császár a román parasztok oldalára állt, de akaratát nem tudta keresztülvinni a hûbéri államszerkezet tagoltsága folytán. Már ekkor meggyökeresedett a meggyõzõdés sokakban, hogy az Európa szégyenének tekintett magyar feudalizmus reformját csak a magyar nemesség (elsõsorban a nagybirtokos arisztokrácia) erõszakos leverésével lehet elérni.

Ez az évszázadok óta szakadatlan megszégyenítés meg arra kényszerítette a mindenkori magyar uralkodó osztályt (máig), hogy azon tûnõdjék szüntelen: miként lehetne a mondai, hitregei Nyugatot \textqq{megnyerni} az ún. \textqq{magyar ügynek}, azaz a magyar szupremácia, a Kárpát--medencei \textqq{elsõbbség} ügyének, majd az elsõbbség elvesztése után a nemzeti sérelmek (gravamina) orvoslása ügyének.

1848--ban a forradalom kezdetben nem óhajtott függetlenséget Ausztriától, erre csak az osztrák birodalom vezetõ csoportjának és a mellé állott nemzetiségi vezetõknek a merev politikája kényszerítette rá a szabadságharc vereségének pillanatában. A legsúlyosabb háborús krízis se vette rá a nemesi liberalizmus képviselõit, hogy a szó komoly értelmében -- földosztással -- szabadítsák föl a jobbágyokat. Ezt az ellenforradalmi Bach--korszakban a császári önkényuralom se cselekedte meg, de legalább a halogatott jogi és adóügyi intézkedéseket megtette, mindenesetre messzebbre ment haladó irányban, mint Kossuth. A forradalom megtagadta a jogokat a nemzetiségektõl. Pesten kevesen tudják, hogy 1848--ra Erdélyben mint magyar--román háborúra emlékeznek. Az ott tisztelt (román és szász) szabadsághõsöket a magyarok végeztették ki vagy börtönözték be. Ezek a szabadsághõsök azonban a legsötétebb reakció cári seregei mellé szegõdtek a velük mélyen bizalmatlan, törekvéseikkel szemben közönyös magyar politikai forradalom mégiscsak fényességes ügye ellenében.

Világos volt, hogy a kiegyezéskor a máig is tökéletlenül értett Deák, Andrássy és Eötvös szabadelvû pártja a progresszív reformok érdekében -- amelyek folytatták, helyesebben életre keltették volna a reformkor egalitárius nemzeti tervét -- nem csupán kompromisszumot kötött, hanem esze ágában se volt az önálló Magyarország. (Ezt szokott zseniális intuíciójával pontosan írta le az öreg Kossuth -- Kasszandra -- Torinóban.) Szövetségesnek a \textqq{67--es párt} eleinte a délnémet és osztrák szabadelvûséget tekintette. Rövid ideig tartó roppant hatalmával élve megpróbálta a magyar elmaradottság némely méregfogát kihúzni.

Meghozta a kivételesen tágkeblû nemzetiségi törvényt (amelyet soha nem hajtottak végre), korlátozta a katolikus államegyház hatalmát, bevezette a polgári házasságot, megteremtette a zsidók egyenjogúságát, létrehozta a törvény elõtti egyenlõség elõföltételeit. A közvéleményt és a politikai életet irányító dzsentri (s a fõhatalmat élvezõ -- sok esetben hitbizományi, holtkézi, tehát forgalomképtelen -- világi és egyházi nagybirtok) azonban még ezt is soknak találta. Az ország tapodtat se haladt a mindennél lényegesebb parasztkérdésben, pedig ez gazdaságilag is visszavetette; a magyar uralkodó osztály végleg maga ellen fordította az együttesen többségben lévõ nemzetiségeket, kirekesztette a munkásokat és a munkásmozgalmat. A politikai és kulturális hegemónia bázisa csak a zsidókkal bõvült, de ennek a fejleménynek is komoly volt az ellenzéke (elõbb Zichy Nándor katolikus néppártja, késõbb mások is).

A XX. század elején a magyar \textqq{progresszió}, azaz a baloldal (radikálisok, szociáldemokraták) a nagy tervet az általános szavazati jog követelésével folytatták (eleinte jozefinista módon a dinasztiával szövetségben, ahol a \textqq{Habsburgtreue} szellemében persze becsapták õket). Az eredmény: teljes kudarc. A forradalmak az egyetemes választójogot ugyan formailag törvénybe iktatták, de az elsõ szabad és általános választásra az összeomlás és megszállás körülményei között már nem kerülhetett sor -- egészen 1990--ig!

A társadalmi, nemzetiségi egyenlõtlenség és a \textqq{közjogi} problematika (azaz az Ausztriához fûzõdõ dinasztikus és állami viszony) Magyarország saját erejébõl soha nem oldódott meg, holott ez volt a reformkori nemzeti projekt tartalma (egyenlõség és önállóság). Magyarország (és Ausztria) soha nem vágyott függetlenségre, nálunk a függetlenséget \textqq{Trianonnak} hívták, Ausztriában \textqq{Anschluss}--nak. (Az \textqq{Anschluss} kifejezés és maga a gondolat az ausztromarxista szociáldemokráciától származik, s nem 1938--ban emlegették elõször, hanem húsz esztendõvel korábban!)

A magyar függetlenség avval a helyzettel lett azonos, amelytõl Széchenyi, Eötvös, Ady rettegett -- de egész Magyarországon egyedül Ady tudta, hogy \textqq{Erdélyt elveszik} --, a birodalom helyén a kis alföldi országkorccsal. De még a maradék országban sem enyhült az évszázados feszültség. A hûbéri nagybirtok uralma még nõtt is, a paraszti nyomor és megalázottság szintén, a munkásság politikai karanténba zárása, gyakori üldözése nem szûnt, a zsidókkal kötött (sokáig sikeresnek látszó) kompromisszumot is azonnal fölmondták a numerus claususszal. A nemzetiségi kérdés súlya se csökkent, csak mintegy megfordítva érvényesült: a politika középpontjában a trianoni határok revíziója állt -- ezek a határok észbontóan igazságtalanok voltak, de manapság megint elfelejtik megemlíteni, hogy az elcsatolt területek kétharmadán nem volt magyar többség -- és az a kérdés, amely ma is mindent megmérgez: az utódállamokban rekedt magyar kisebbségekkel szembeni (változó hevû) diszkrimináció, s evvel összefüggésben egykori, történelmileg fontos magyar kultúrterületek magyar jellegének elhalványulása (s a folyamatos kivándorlás), s amelyet az önmagával azonosulni képtelen Csonka--Magyarország (joghatóság és befolyás hiányában) soha nem tudott, ma se tud, nem tudhat \textqq{megoldani}.

A trianoni áldozat semmire nem volt jó, semmi nem oldódott meg. A végre--valahára egynyelvû ország enyhén szólva nem volt boldog. Az egalitárius nemzeti terv végsõ fölmondását a harmincas évek végén a zsidótörvényekkel kezdték meg, és a náci haláltáborokba küldött százezres vonatszállítmányokkal fejezték be.

A II. világháború után bevezetett rendszer általános -- a sztálini világbirodalomra jellemzõ -- vonásai mellett feledésbe merülnek a rendszer sajátosan magyar válságjellemzõi. A \textqq{kommunistának} csúfolt rezsim visszavonta a földosztást a téeszesítéssel, a parasztkérdést az extenzív iparosítással \textqq{oldotta meg} (azaz de facto megszüntette a régi parasztságot, s evvel \textqq{elhárította} a problémát), nagyrészt hallgatással tért napirendre a (külhoni) nemzetiségi kérdés (és a megmaradt zsidóság problémái, továbbá a holokauszt) fölött. Az MKP és az MDP 1945--tõl 1956--ig hiteltelenül képviselt, pusztán verbális népnemzeti mûvelõdéspolitikája ellenére (majd a Kádár--korszakban enélkül) évtizedekig föladott minden függetlenségi törekvést. Amikor az egykori kisantant országai (Csehszlovákia, Románia, Jugoszlávia) 1968--ban szembefordultak a Szovjetunióval, az MSZMP a birodalmi \textqq{védhatalom} mellé állt, s ezt próbálta az utódállami magyar kisebbségek védelmére, természetesen eredménytelenül, kihasználni. Hatalma a munkásmozgalom (1947--ben a szociáldemokrácia és a szakszervezetek, 1956--57--ben a munkástanácsok) megsemmisítésén (és a munkásarisztokrácia egy részének politikai és \textqq{jóléti} kooptálásán) alapult. A rezsim klasszikus sztálinista fázisában az oktrojált kultúra a fülsértõen hamis folklórnacionalista giccsen alapult -- soha annyi felezõ nyolcast!

Mindvégig megmaradt az osztatlan, rendies helyi hatalom a maga kezdetleges tekintélyelvûségével, jogellenességével, erõszakával, korrupciójával: a magyar szabadelvûség szatírái a \textqq{bunkokrácia} ellen -- Petõfi, Arany, Nagy Ignác, Eötvös, Mikszáth -- ma, 2009--ben egyetlen szó változtatás nélkül érvényesek. A \textqq{kommunisták} a kétségtelenül megnövelt jövedelmi egyenlõség, urbanizáció, életszínvonal--emelkedés ellenére (fogcsikorgatva, de el kell ismernünk, hogy a legsikeresebb magyar modernizáló reformer Kádár János volt: Schmerlinghez, Bachhoz, Bethlen Istvánhoz hasonlóan konzervatív reformer) a politikai jogok teljes megvonásával szintén csõdbe vitték a reformkori nemzetegyesítõ, egalitárius tervet. (Szimptomatikus, hogy a ma vitatott \textqq{cigánybûnözés} kifejezés -- amint azt Kozáry Andrea tanulmányából tudjuk -- a BM--nek, azaz a Magyar Népköztársaság Belügyminisztériumának a hivatalos terminológiájához tartozott az 1960--as évek óta.)

Mai szemmel visszanézve meghökkentõ analógiák látszanak 1945 és 1989 között. Még ha el is tekintünk a tragikomikus földosztási (\textqq{kárpótlási}) kísérletektõl, föltûnõ a törekvések és illúziók hasonlósága. Ahogyan a naiv \textqq{népi demokraták}, a rendszerváltók is bíztak benne, hogy az új rendszer, a demokráciák együttmûködése, az európai föderalizmus, a határok légiesülése (1945--ben: a \textqq{proletár internacionalizmus}, amelyet persze a sovén szovjetorosz politika már évtizedekkel korábban kiiktatott az élõk sorából) ha nem is oldja meg, de enyhíti a nemzetiségi kérdés mindeddig csillapíthatatlan fájdalmait. Bíztak -- bíztunk -- benne, hogy a régi parasztkérdés és nemzetiségi kérdés egyesült hagyatéka -- a cigánykérdés -- is megoldódhatik az \textqq{emberi jogok} szellemében, az antiszemitizmus pedig a nyugati szabású polgári demokráciában egyszerûen fölszívódik.

A munkáskérdést a rendszerváltás úgy oldotta meg, ahogyan a sztálini (iparosító--fejlesztõ) rendszer a parasztkérdést: nagyrészt fölszámolta az ipari munkásságot. De ahogyan a parasztkérdés a pusztuló magyar vidék és a gettósodó cigányfalvak képében tovább él, a munkáskérdés az endémikus, strukturális munkanélküliség és az aktív--produktív lakosság csökkenõ részaránya formájában ma is velünk van, némiképpen más alakban és más néven. Az egyenlõtlenség olyan mértéket öltött, hogy a legfölsõ és a legalsó néprétegek újra kasztos vonásokat mutatnak, kulturálisan és jogilag elkülönülnek. Az irredenta pedig dalmahodik egyre.

Így élünk, ahogy Ady mondta, \textqq{beteg századokért lakolva}.

A \textqq{magyar} kódnéven ismert reformkori terv összeomlott.

Soha nem sikerült persze valóra váltani, de az, amit -- ha tetszik, polemikus célzattal -- \textqq{magyarnak} neveztünk, \textqq{magyarnak} éreztünk, s aminek a levegõje utoljára Bibó István írásaiból, Bartók zenéjébõl, Vajda Lajos képeibõl csapott meg bennünket, véget ért. A gazdaságilag és politikailag egyenlõsítõ, etnokulturálisan pluralista (bár hegemonikus), kontextusában közép--európai, világi, humanista, mûveltségében modern--klasszicista, polgári -- de mindig csak az értelmiség és a hivatalviselõ elit által képviselt -- reform mint a \textqq{magyar nemzet} szubsztanciája nincs többé.

Azt hiszem, Odorics Ferenctõl, a kitûnõ szegedi irodalomtudóstól származik a \textqq{posztmagyar} kifejezés, amelyet ezennel elcsenek tõle (és egészen más jelentésárnyalatban használom). Ebben a pillanatban -- amikor a rendszerváltás \textqq{magyar} részprojektjének halottas ágya mellett állunk, nem sok részvéttel szívünkben -- kétségtelenül \textqq{posztmagyar} állapotban vagyunk.

A nem nacionalista, hanem etnicista szélsõjobboldal még a \textqq{magyar} szót se szereti, joggal. Magyarországot a fasiszták \textqq{Kárpát--Duna Nagyhazának} meg \textqq{Egyesült Földek és Gyepûk}--nek nevezték, magukat meg \textqq{árjának} és \textqq{õskeresztyénnek}, most meg azt harsogják, hogy \textqq{ria, ria, Hungá--ria!} Idegenkednek a \textqq{magyar} szótól, mert benne -- mindennek ellenére -- még érzõdik a nemzetegyesítõ, egalitárius szándék és a biedermeier bensõség, érzelmesség, finomság. Ma a \textqq{magyar} (értsd: \textqq{posztmagyar}) szó \textqq{nem zsidó, fehér, heteroszexuális fiatal férfi} (tehát történelmileg egyáltalán nem \textqq{magyar}) értelemben használatos. Kölcsey, Vörösmarty, Wesselényi, Kossuth, Petõfi, Eötvös, Mocsáry nem erre gondolt.

A nemzetegyesítés, érdekegyesítés, polgári egalitarizmus persze (a szokott paradox módon) arisztokratikus jellegû volt Magyarországon: a reformerek oda akarták \textqq{fölemelni} a népet, ahol õk voltak: a regényes angolkert, a csalit, a pagony, a pergola, a mûromok humanizált tájképzetéhez, amelyben a \textqq{magyar} nem egyszerû rasszfogalom, hanem politikai és erkölcsi, azaz \textqq{civilizáló} (gyarmatosító és öngyarmatosító) eszme. Az ellentmondás világos: \textqq{nemzetegyesítés}, jogegyenlõségre alapozott politikai közösség -- a magyar etnokulturális szupremácia fönntartásával; a kasztos--rendies szisztéma lerombolása -- a magyar nemesség elõkelõ \textqq{társasági} pozíciójának és államhivatalnoki--kormányzó kiváltságainak informális fönntartásával; önállóság és \textqq{nemzeti öncélúság} -- az osztrák--német katonai erõ árnyékában.

Mivel megbukott -- s véle nemzetünk, hazánk --, könnyû azt mondani rá (könnyû, de bizonnyal igaz), hogy illúzió volt, ábránd, hiába a sok Goethe--olvasás, Tocqueville--stúdium, Lamennais--rajongás. A legyõzöttek gondolata alighanem mindig irreálisnak látszik. Sokak álma, a nyugatias polgári berendezkedés -- amely persze mindig a Nyugat indokolatlan eszményítésével, így a nyugati imperializmus vadállati brutalitásának tudomásul nem vételével járt együtt -- most már végérvényesen lekerült a napirendrõl. De a \textqq{Nyugat} mítosza (ha nem is korrekt leírása \textqq{a Nyugatnak}) program volt. A Nyugat a német, az orosz és a magyar konzervatívok számára a mesterséges \textqq{társadalmat} testesítette meg a szerves \textqq{közösséggel} szemben (a nagy közhely, 1789 és 1914 szellemének szembeállítása a fiatal Thomas Mann mélyreakciós \textqq{apolitikus elmélkedéseiben} is megjelenik), minden \textqq{tervezett} reform fölületinek, sekélyesnek tetszett. A reform hívei számára mindez nem volt egyéb, mint a kedvezményezettek, a haszonélvezõk \textqq{állagõrzõ} elfogultsága, \textqq{a Nyugat} pedig \textqq{szabadságot}, \textqq{jogegyenlõséget} és \textqq{fejlõdést} jelentett. A konzervatívok soha nem ismerik el, hogy maga a \textqq{német}, az \textqq{orosz}, a \textqq{magyar} is értékfogalom (akár \textqq{a Nyugat}), tehát terv. Amire hagyományként visszatekintenek, az a korábbi reformprojekt (intellektuális terv) eszmei magva és világnézeti hangulata.

Ugyanakkor ez a történetileg kiáltóan hibás perspektíva a konzervatívok nagy elõnye is: ma már Adyra is merhetnek hivatkozni, aki mindennek az ellensége volt, amiben a konzervatívok hisznek: ezt konzervatív kortársai tudták, és egész életében szakadatlanul zúdították rá gyilkos támadásaik özönét. Ámde valamit hagyománynak tekinteni azt jelenti, hogy a tartalmait zárójelbe tesszük, relativizáljuk: Ady, a \textqq{tragikus magyar} ma összeférni látszik a \textqq{kismagyar} sovinizmussal, amelyet gyûlölt.* 

\textqq{Fölülrõl} az egyenlõsítõ szociális állam maradványait szétzúzó neokonzervatív rombolás, \textqq{alulról} a káosztól megrémült és a káoszt gerjesztõ posztfasiszta dinamika az egyenlõségnek a formális tagadását hozza magával, s nem irányul egyébre, mint a privilégiumok újraelosztására, a \textqq{misera plebs} határozott, radikális kizárásával. Az, ami a \textqq{magyar} kódnevû reformkori projekt hiányosságának számított, a \textqq{posztmagyar} gondolatnak egyenesen erény. Az etnikai és az osztályönzés valamikor a magyar szabadelvû gondolat rejtett hibája volt, amelyet legendákkal kellett elkendõzni -- ilyen hitrege volt az, hogy a magyar nemesség 1848--ban állítólag önként (vagy egyáltalán) lemondott kiváltságairól és \textqq{fölszabadította} a jobbágyságot --, ámde ma, a szabadelvûség halála után, az etnikai és az osztályönzés büszkén vállalt \textqq{nemzeti} program. A régi magyar nemesi nacionalizmus terve az asszimiláció volt (befogadás az asszimilánsok önföladása árán) és a gazdasági egyenlõség fokozatos kiterjesztése (az alsóbb rendek tulajdonszerzése és gyarapodása ellenállásuk föladása árán). A \textqq{posztmagyar} gondolat (ria, ria) az etnikai és az osztályidegen kitaszítása az aktív honpolgárságból, a politikai közösség egészére kiterjedõ tervnek nem pusztán a hiánya, hanem a tudatos elvetése.

Ezt a rendszeren belülrõl opponálni: elvontan ugyan elképzelhetõ, de históriailag lehetetlen. A \textqq{posztmagyar} után a \textqq{magyar} föltámasztása: képtelenség. Nem lesz többé \textqq{befogadó}, \textqq{pluralista}, \textqq{multikulturális} politikai kultúrával és egalitárius, népjóléti részreformokkal enyhített, megjuhászított, friss vakolattal csinosított kelet--európai kapitalizmus. (A szokványos cigányellenesség és zsidógyûlölet mellett \textqq{Újbudán}, azaz a Lágymányoson már az iszlamofóbia is megjelent: mindenben követjük az összeurópai sötét reakciót.)

A néhai polgári társadalom terve az osztálykonfliktust ideológiailag megszelídítõ \textqq{közérdek} és \textqq{közjó} (ókori eredetû, klasszikus republikánus) fogalmain alapul. A \textqq{közérdek} valamivel több, mint fikció, ha -- legalább a politikai -- egyenlõség valóságosan kitûzhetõ cél, amely felé érzékelhetõ lépéseket tesz a közösség. Ha ezek az ideologémák többé nem hihetõk, akkor a kohézió -- meg az \textqq{egyenlõ méltóság} szabadelvû erkölcse -- szétmállik. Az uralkodó osztály kiváltságõrzõ osztálypolitikájára elkerülhetetlenül a birtoktalan és vagyontalan osztályok újraelosztó és emancipációs osztálypolitikája válaszol \textqq{alulról}, a hegemón (\textqq{fehér} és \textqq{hím}) etnikai--biopolitikai konstrukcióra pedig a kitaszítottak és kisemmizettek kontrahegemonikus etnikai--nemi politikája. Ezek új közösségi gravitációs középpontokat teremtenek, amelyek immár tevékenyen szembeszegülnek a reformkori (liberális/republikánus) \textqq{nemzeteszmével} (is), új, centrifugális vonzásoknak engedelmeskednek. Az eredeti, egyenlõsítõ (hamis, ám elterjedt terminussal: \textqq{befogadó}), nem rasszos--etnikai (\textqq{faji}, vérségi--leszármazási), hanem erkölcsi--politikai nemzetképzet hazugságnak tûnik föl, majd ekként tûnik el.

A régi nacionalizmus néhai összetartó ereje 1914 óta mindig látszólagos volt -- ha nem így lenne, lehetetlen lett volna a magyarországi zsidóság kiirtása a II. világháború alatt a jogfolytonos magyar állam hiánytalan technikai és rendészeti közremûködésével, a meggyilkoltak vagyonának simán, gyorsan, ügyesen lebonyolított szétosztásával -- , de ideig--óráig még áltathatják magukat a konzervatívok, hogy ez a reformkori nagy terv megtagadása mellett is mûködtethetõ. Sajnos -- igen, azt hiszem: sajnos -- ez öncsalás. Az etnicizmus fölfalja a régi nacionalizmust, amelynek a liberalizmussal együtt pusztulnia muszáj. A \textqq{posztmagyar} etnicizmussal és újrendiséggel szemben pedig a jelenlegi gazdasági és politikai rendszernek semmi esélye.

A szó tárgyi--történeti értelmében nem vagyunk többé magyarok.


* Arról, hogy a \textqq{magyar} ókonzervativizmus voltaképpen osztrák--magyar jellegû -- a legnagyobb alakja Metternich --, írtam többször, legutóbb a \textqq{Visszanézve félutamból} c. esszémben (elõször a magyar reformátusság folyóirata, a Confessio közölte, majd kötetben: Ekler Andrea, Rosonczy Ildikó, szerk.: Az év esszéi, 2006, Bp.: Magyar Napló, é. n. [2006], 189--195). 
\end{document}
