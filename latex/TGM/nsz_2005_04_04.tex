% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Fölszabadulás }
\date{2005, április 4 \thanks{NSZ } }
\maketitle

\begin{flushright}
Ezelõtt húsz évvel ez lett volna a Népszabadság \textqq{április negyedikei vezetõ anyaga}, és én átlapoztam volna. S ha valaki azt mondja, hogy valaha majd én írom a Népszabadság \textqq{április negyedikei vezetõ anyagát}, akkor azt gondoltam volna, hogy meggárgyult.
\end{flushright}

%\textqq{}

Ma ez nem képtelenség, ám óvatlanság. Mint minden egyéb, ami vita nélküli, bensõséges, intuitív meggyõzõdése kellene hogy legyen a köztársaság minden egyes hívének, a \textqq{fölszabadulás} puszta szava is arra készteti a köztársaság honpolgárait, hogy gyûlölködve, gyanakodva és szomorúan bámuljanak egymásra. Tavaly augusztus 23-án Bukarestben egymás mellett szemlélte a díszemelvényrõl a tisztelgõ csapatokat a bolsevik múltú államelnök és I. Mihály király; a fölszabadulás ottani ünnepébõl csak a vasgárdisták maradtak ki. A romániai politikai osztály (amely határozottabban antikommunista világnézetileg, mint magyarországi megfelelõje) ezt képes volt elválasztani az 1940-es évek végének sötét fejleményeitõl. És a mi vezetõinknél jobban tudja, mi a közös minimum, és mi a nemzeti érdek.

Párizsban ma is van Sztálingrád nevû metróállomás. Nem Sztálin emlékére.

Magyarországon a sajtóban az a konszenzus kezd kirajzolódni, hogy 1945 tavaszán, hatvan esztendõvel ezelõtt fölszabadultak a zsidók és a kommunisták, és senki más. Némely magyarok megnyerték, mások elvesztették a háborút. A gyõztesek pedig keserves bosszút álltak a veszteseken. Van ebben némi igazság. 1944 áldozatai, ha túlélték, 1945 gyõztesei voltak, és nem kímélték kínzóikat s azokat, akiket kínzóik cinkosainak véltek. De ez a történet lényege?

Aligha.

Valaha ezt mindenki tudta. Arról kell szólnom, miért volt majdnem mindenkinek fölszabadulás 1945 áprilisa-májusa, s miért helyes minékünk is ezt fölszabadulásnak tekintenünk, habár.

Habár a szövetségesek erkölcsi elõnye a tengelyhatalmakkal szemben arasznyi. A Szovjetunió rendszere a leggyilkosabb rendszer volt. Az Egyesült Államok és Nagy-Britannia Drezda, Hamburg, Hirosima, Nagaszaki terrorbombázásával fajirtást hajtott végre vétlen polgári személyekkel, gyerekekkel szemben, s ezt a nyugati hatalmak a gyarmatokon folytatták az ötvenes évek végéig. Ennek semmivel nem volt több stratégiai értelme, mint a náci haláltáboroknak, ha nem is volt annyira átgondolt.

És jaj volt a legyõzötteknek. Az új határok mögé került németeket milliószámra \textqq{kitelepítették}, azaz elûzték, és sokukat útközben leöldösték. A Vörös Hadsereg katonái - boszszúból hazájuk elképzelhetetlen kegyetlenségû letiprásáért - tömeges nemi erõszakot követtek el rendszeresen, parancsnokaik hallgatólagos (Németországban olykor kimondott) beleegyezésével, néha bátorításával. A szövetségesek kifosztották a legyõzött országokat, fõleg, de nem kizárólag a Szovjetunió. Napirenden volt a tömeges megalázás, ítélet nélküli internálás, oktalan vagyonelkobzás, számûzés. Demokratikus intermezzók után a sztálinista parancsuralmi rezsimek tíz- és százezerszámra éheztették, verték, börtönözték be a gondjukra bízottakat bármiféle érthetõ ok nélkül, a legképtelenebb ürügyekkel. A szabadság világszerte alig gyarapodott, a szegénység pedig - az akkor bigott, fajüldözõ és mccarthysta Egyesült Államok kivételével - iszonyatos volt. A nácik fajüldözõ rendszerének leverésében olyan amerikai hadsereg vett volt részt korábban, amelyben szegregált fehér és fekete századok voltak, amelyek között néha tûzharcok fordultak elõ.

Fölszabadulás?

Lágerek, kínzások, terrorpörök Kelet-Európában és Kelet-Ázsiában, halálbrigádok, kínzások a gyarmati és félgyarmati országokban meg a komprádor latin-amerikai katonai diktatúrákban, cenzúra, agymosás, represszív tömegkultúra Nyugaton, agyalágyult, észbontó szervilizmus és megalázkodás a keleti tömbben.

Fölszabadulás?

Igen, fölszabadulás.

Fölszabadulás elõször is a fasizmus alól. Ez nem azt jelenti, hogy a szövetségesek tudatos és szándékos \textqq{antifasiszta háborút} folytattak volna. Mind a Szovjetunió, mind Nagy-Britannia és Franciaország uralkodó osztálya kiegyezett Hitlerrel és szövetségeseivel, nem rajtuk múlt, hogy a Harmadik Birodalom mégis küzdelemre kényszerítette õket.

\textqq{Antifasiszta háború} nem volt, csak a gazdasági és katonai hegemóniáért, területért, túlélésért folytatott szokványos háború, amelynek alig szándékolt mellékes következménye volt a fasizmus fölszámolása. A fasizmussal a nyugati szövetségesek a francói Spanyolországban, a salazari Portugáliában, az ezredesek Görögországában, a hetvenes-nyolcvanas évek Ceausescu-féle Romániájában (amely már inkább fasiszta volt, mint sztálinista) még évtizedekig békében éltek együtt. De a fasizmust legyõzték, és az egészen más célokat követõ szövetséges seregek segítségével az antifasiszták sok helyütt gyõzelmeket arattak. A nyugati fasiszta államokban helyreállt a polgári status quo, a parlamenti rendszer, lényeges változásokkal. Mindenütt Nyugaton (Olasz- és Franciaországban a hatalmas kommunista pártok nyomására is) a munkásosztály társadalmi integrálására tettek kísérletet \textqq{a jóléti állam}, \textqq{a szociális állam} különféle változataival.

Ámde mi történt velünk, mi történt Kelet-Európában?

Kelet-Európában szovjet \textqq{segítséggel} a polgári társadalom jött létre 1944/45-ben. A polgári társadalom - milyen értelemben?

A polgári és a premodern, modernség elõtti (prekapitalista, kapitalizmus elõtti) társadalom között az az egyik alapvetõ különbség, hogy a premodern társadalomban rendek vagy kasztok, a polgári társadalomban osztályok dominálnak. A rendbe tartozást (általában) születés, vérség, öröklött cím és státusz szabja meg, a rendbe-kasztba nem lehet \textqq{csak úgy} kívülrõl belépni. A fölsõbb rendek a többletet gazdaságon kívüli kényszerrel sajátítják el az alsóbb kasztoktól. A voltaképpeni (modern) osztálytársadalmakban viszont magának a társadalomnak az alaphelyzete (piac, verseny, a közvetlen termelõk tulajdonnélkülisége) helyezi el (nagyjából véletlenszerûen) az embereket a jövedelmi rétegzõdés, a társadalmi munkamegosztás, a presztízs és a mûveltség különféle szerepeiben.

A premodern társadalmakban a különféle emberi funkciók harmóniája, a modern (polgári) társadalmakban a szabadság a kohéziót és engedelmességet teremtõ legfõbb világnézeti (ideológiai) tanítás. Ez a hit a közvetlen, illetve közvetett kényszereket kiegészíti vagy helyettesíti. Minden civilizáció alapproblémája, hogyan igazolja a kevesek uralmát a sokaság fölött. (A \textqq{létezõ szocializmus} - nyugodjék - bravúrja volt, hogy a problémát megoldása helyett letagadta.) Az arisztokratikus társadalmakban ezt a legfölsõ osztály öröklött kiválóságával, magasabbrendûségével magyarázzák.

Kelet-Európában nem a szabadság, hanem a \textqq{kiválóság}, az öröklött rátermettség kissé modernizált ideológiája volt a meghatározó. (Ennek a modernizálásnak egyik változata a fasizmus magyar, osztrák, portugál, spanyol - tehát félfeudális - válfaja.) Itt (mint néhol egyébként Nyugaton is, bár ott kisebb mértékben) a politikailag kiskorú, éretlen burzsoázia fölött az ancien régime katonai és papi kasztja uralkodott továbbra is, ami a személyi függõség, a brutális alávetettség, a gazdaságilag már indokolatlan szolgaság, a folytonos fizikai megaláztatás mocskos brutalitásának a rendjét jelentette.

Az angolkór, a tüdõvész, a pellagra, az olykori éhínség és az állandó alultápláltság mellett a babona, az írástudatlanság és a csendõrség tartotta kordában a rendszer lázongó és kevéssé hatékony hordozóját, akinek a mellére, mint Derkovits egyik Dózsa-metszetén, odahasították a döntõ fölírást: \textqq{büdös paraszt}.

1945 áprilisa után a földreform, az államosítás, a durva szekularizáció együtt az alsóbb néposztályokat jelképesen és hangosan képviselõ pártok (erõsorrendben: szociáldemokraták, kommunisták, parasztpártiak) politikai és kulturális hegemóniájával: ez valóban ezer évet fordított föl, fordított meg. Ez a populus Werbõczyanus elsõ, egyben végsõ veresége volt, a gazdaságilag függõ, ám politikailag domináns magyar nemesség (s a belõle kifejlõdött dzsentri, vármegyei és kormányhivatalnok, a szoldateszka, s általában a \textqq{párbajképes úri} osztály) Mohácsa.

Ehelyett nem holmi \textqq{szocializmus} jött létre, még a sztálinista hatalomátvétel után, a rémuralom alatt se, hanem a kasztos-rendi szisztéma helyett az erõteljes és erõszakos mobilitással (tehát az alsó rétegekbõl származók gyors emelkedésével, a fölgyorsított, \textqq{gyorstalpaló} népoktatással) beköszöntõ modern osztálytársadalom.

\textqq{A népbõl származó} új osztály volt Kelet-Európa elsõ modern (nem kasztos) uralkodó osztálya. A mobilitás és az erõteljesen megnövekedett egyenlõség nem változtatott a termelõk alávetettségén, de megszüntette közvetlen és közvetítetlen, személyes szolgaságukat. A polgári forradalmat nálunk is, mint Oroszországban és Kínában, a proletár szocializmus vívta és nyerte meg, amint azt Karl Kautsky és Garami Ernõ már száz esztendõvel ezelõtt helyesen megjósolta.

Ezt a hatalmas eseményt ne vették volna észre olyan elmék, mint Szekfû, Bibó, Lukács, Szabó Zoltán, Erdei, Csécsy, Kassák, Déry, Illyés? Tudta ezt az egész nép is, az egész magyar értelmiség is. Hogy forradalom volt.

Nem az a forradalom, amelyrõl a baloldal álmodott, hiszen szocializmus helyett tervezõ-egalitárius, államkapitalista, militarista és \textqq{népjóléti} diktatúrát kapott Kelet-Európa, vad modernizálással, urbanizációval, iparosítással, építkezéssel, világiassággal, a mûvészeti és tudományos magaskultúra megváltó erejébe vetett misztikus hittel meg elnyomással, erõszakkal, hazugsággal, bükkfanyelvvel, politikai kiskorúsággal, provincializmussal, képmutatással.

A fasizmus alól fölszabadult Magyarország és Kelet-Európa, de helyette kapta az SZK(b)P, a Vörös Hadsereg, a GPU és helytartóik rémuralmát, amely itt már - szemben a szerencsétlen, szánandó, sebzett Oroszországgal - nem volt annyira és olyan sokáig véres. A genocídium abbamaradt, a frontról, majd a hadifogságból, internáltságból is lassan-lassan hazajöttek a katonák és az elhurcoltak.

De nem ez a fölszabadulás egyedülálló Kelet-Európában, hiszen ez a vödörbõl csöbörbe esés nélkül, de megtörtént másutt is. A fasizmus alól nem magunk szabadítottuk föl magunkat, de a rendi uralom alól bizony igen, kihasználva ösztönösen a háborús káoszt és Sztálin terveinek bizonytalanságát. Erkölcsi forradalom is végbement: az eliszonyodás, az elémelyedés az elnyomás, a fajgyilkosság, a népirtás, a szolgalelkûség impériumától, amely régi bûnök következménye volt - \textqq{beteg századokért lakolva}...

Itt az az uralkodó kaszt bukott meg, amely Mohács, a szatmári béke, Világos, Trianon, két világháború szörnyûségein bizonyította be, hogy nem képes és nem méltó a vezetésre. S nem létezõ \textqq{fejedelmi erényei} miatt nem kell neki megbocsátani a jobbágysanyargatást, az éheztetést, a nép fiainak és lányainak ezeresztendõs pofozását.

Uralkodó kaszt helyett uralkodó osztályt kaptunk, amely (az új burzsoáziával kibõvülve) az államkapitalizmusból a piaci kapitalizmusba is átmentette osztályhatalmát. Már csak ettõl kell megszabadulnunk. 

\end{document}
