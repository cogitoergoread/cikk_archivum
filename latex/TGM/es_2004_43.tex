% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Zur Judenfrage }
\date{2004, november \thanks{ÉS, 48. évfolyam, 43. szám } }
\maketitle

Nem válaszolok Peremiczky Szilvia írására (\textqq{A jó zsidó és a rossz izraeli}, Szombat, 2004. szeptember), mert azt kell hinnem, hogy félreérti álláspontomat. Ugyanakkor írása ismert bírálattípus esete, és ehhöz a bírálattípushoz fûznék megjegyzéseket. Peremiczky kisasszony cikke nem illik mindenestül ebbe a típusba, ezért olykor nem fog magára ismerni. De én nem õróla írok, hanem arról a vádtípusról, amely az izraeli kormánypolitika baloldali (és olykor liberális) kritikáját közvetlenül \textqq{anticionizmussal}, közvetve pedig antiszemitizmussal vádolja. Ezt a vádat - ami engem illet - undorral utasítom vissza, de evvel a dolog persze nincs elintézve.

*

\textqq{Baloldali} antiszemitizmus létezik. A fontos csak az, hogy ne tartsuk annak azt, ami nem az.

Izrael - fõleg az izraeli kormány, hadsereg és elhárítás - bírálata a nyugati baloldalon gyakorta a kettõs mérce ismeretes képét mutatja.

Százezrek - olykor milliók - tüntetnek \textqq{Szabad Palesztinát!} jelszóval és vörös lobogókkal. Ez helyénvaló és kifogásolhatatlan lenne, ha folynának tüntetések \textqq{Szabad Kasmírt!}, \textqq{Szabad Csecsenföldet!}, \textqq{Szabad Aceh-t!}, \textqq{Szabad moro államot!}, \textqq{Szabad Szandzsákot!} jelszóval is, hogy csak muszlim függetlenségi és autonómiamozgalmakat említsünk. Az orosz állam (Csecsenföldön), a hindu állam (Kasmírban és egyebütt), a kínai állam (Ujgurföldön és másutt) sokkal brutálisabban üldöz muzulmán populációkat, mint Izrael. Tüntetések: sehol. Iszlámista mozgalmakat brutális tömeggyilkosságokkal vertek le Szíriában, Egyiptomban, Irakban és másutt. Sõt: maguknak a palesztinoknak sokkal nagyobb emberveszteséget okozott a jordániai király vérfürdõje (\textqq{Fekete Szeptember}) és a libanoni maronita milíciák mészárlása, mint Izrael valaha is. Tiltakozás? Ugyan. Az elhunyt \textqq{kommunista} világrendszer (mind szovjet, mind kínai változatában) még azokat az arab államokat is támogatta, amelyek halomra ölték a helyi kommunista pártok tagjait (néhány agg túlélõ bolsevik évtizedek után most szabadult ki a szíriai és iraki börtönökbõl, amerikai és izraeli nyomásra). Nyilvánvaló, hogy itt nem a muszlim népek, a harmadik világ nyomorultjai érdekében folyik csak a harc, hanem kifejezetten Izrael ellen. Ez tagadhatatlan.

Az Izraellel és \textqq{a nemzetközi zsidóság érdekeivel} összemosott Egyesült Államok imperialista-neokolonialista-militarista politikájával szemben - amelyet én is elítélek, fönntartás nélkül - is olyan ideológiai-politikai küzdelem folyik, amelytõl nem idegen a kettõs mérce erkölcsi és politikai hibája.

A Francia Köztársaság hadserege, csendõrsége, az idegenlégió és az ejtõernyõsök brutális neokolonialista hadmûveleteket hajtanak végre ma Tunéziában, Algériában, Marokkóban, Mauritániában, Csádban, Elefántcsontparton, Madagaszkáron, a Közép-Afrikai Köztársaságban, Maliban, a két (a volt belga, ill. a volt francia) Kongóban, mindezeken a helyeken gyilkos zsarnokságokat tartanak fönn erõvel. Tüntetések? Csudát. Chirac elnököt lelkes tömegek fogadják lángoló szeretettel Észak-Afrikában, mert szembeszáll az Egyesült Államokkal és Izraellel. Ezek ugyanazok a tömegek, amelyeket a francia állam által támogatott diktatúrák nyomnak el, éheztetnek és gyilkolnak.

Még az amerikai baloldalon is örülnek Chirac Amerika-ellenes politikájának, mert ez gyöngíti az amerikai imperialista \textqq{centrum} erejét. Hát gyöngíteni éppen gyöngíti. Az imperialisták közötti vetélkedés nem éppen új és ismeretlen jelenség. Az imperialisták között \textqq{jobb} és \textqq{rosszabb}, \textqq{haladóbb} és \textqq{reakciósabb} államokat megkülönböztetni: ez az a régi bûn, amelybe a szociáldemokrata pártok 1914 augusztusában estek bele, s amely bûnt aztán közülük némelyek a III. Internacionálé megalapításával tettek jóvá... Ez a kettõs mérce elfogadhatatlan. Okaira mindjárt visszatérek.

*

Ámde kettõs mérce tapasztalható az Izrael-barát jobboldalon is. Ez természetesen közismertebb. Ez az igazolási manõver avval az egyszerû módszerrel él, amely az izraeli haderõ és rendõrség minden rémtettét az arab-muszlim terrorizmus még nagyobb rémtetteivel tromfolja. Az egyik gyilkosság nem igazolhatja a másikat. A másik - szintoly egyszerû - módszer is egyszerû, de nem nélkülözi a valóság egy-egy elemét: ez hivatkozás az Izraelt fenyegetõ végveszélyre. Kétségtelen, hogy Izrael mai arab ellenfeleinek sajtója, közoktatása nagyon sûrûn alkalmaz nettó náci retorikát, és követeli Izrael és a zsidó nép megsemmisítését. Némely - nagyon is komolyan veendõ - muszlim erõknek, olykor államoknak, kormányzatoknak ez a hivatalos politikájuk. Némelyikük ott ül az ENSZ-ben, amelynek közgyûlése havonta elítéli Izraelt olyasmiért, amit sok tucat ország mûvel, olyikuk százszorosan, s a Biztonsági Tanács is elítélné Izraelt egyfolytában, ha ezt nem vétózná meg mindig az Egyesült Államok. Ahol többséggel döntenek nemzetközi szervezetekben, ott Izraelt mindig elítélik vagy kizárják. Ezt az izraeli jobboldal úgy fogja föl, mintha az elszigeteltség és a veszélyeztetettség (amelyet gyakran eltúloznak, de azért valóságos) mindenre fölmentést adna. Ilyen fölmentés - természetesen - nem áll rendelkezésre. De ha ezt a fölmentést nem adjuk meg, szívtelennek látszunk a sokat szenvedett izraeli zsidósággal szemben. Ez látszat. Az izraeli zsidóság jelentõs része maga is helyteleníti kormánya politikáját, bár ez egyelõre kisebbség, habár jelentékeny, népes kisebbség. Én evvel a kisebbséggel rokonszenvezem.

*

Van olyan kettõs mérce viszont, amelyet helyeslek. Izrael, bár helyzete különleges, mégis a \textqq{nyugati} demokráciák közé tartozik, parlamenti köztársaság. A mérce, amely rá vonatkozik, a polgári (liberális) demokráciák mércéje, és védelmezõi semmit nem mondtak avval, hogy Izrael \textqq{mégiscsak jobb hely}, mint Szíria vagy akár a Gázai-övezet. (A legutóbbi közvélemény-kutatás azt mutatta, hogy a palesztinok - minden zsidógyûlöletük ellenére - az izraeli politikai modellt tartják a legrokonszenvesebbnek a Közel-Keleten!) De Hollandia \textqq{jobb hely}, mint Izrael, és ez a döntõ. A kínzások, a házrombolások, a kitelepítések nem igazolhatók a háborús viszonyokkal. hadviselõ felek is viselkedhetnek humánusan - bár persze nem szoktak. A saját demokratikus eszményeinket kérjük számon Izraelen, mert közös családba tartozunk vele. Egyébként nem mi külföldiek tesszük ezt, és nem is a mi dolgunk ez elsõsorban, hanem az izraeli baloldalé.

*

Van még kettõs mérce, amelyet helyeslek. Ez a bírálók hovatartozására vonatkozik. Azoknak az országoknak a lakói, amelyeknek az állama és (részben) a lakossága közremûködött az európai zsidóság meggyilkolásában - Németország, Ausztria, Magyarország, Horvátország, Románia, Szlovákia, a salói köztársaság Észak-Itáliája - jól teszik, ha Izrael és a zsidóság bírálatában illedelmesen, szerényen, mértékletesen és óvatosan járnak el. Õszintén szólva hidegen hagy, ha Londonban elégetnek egy-egy izraeli vagy amerikai zászlót, de ez Bécsben, Pesten, Kolozsvárt azért (tisztesség ne essék szólván) más. Nem mintha bármilyen véleményt tilosnak tartanék, tiltanék vagy tiltatnék, de van - s ha nincs, legyen - történelmi jó modor. Mi, drága barátaim, meggyilkolt zsidók szobáiban lakunk, tálukból vacsorázunk, képeiket szögezzük a falunkra, zsidótlan utcákban andalgunk, amelyekben valaha többnyire zsidók laktak.

Csitt.

Pianissimo.

*

A komoly kérdés: mibõl táplálkozik a baloldali vagy - ha tetszik - \textqq{baloldali} antiszemitizmus/anticionizmus? (A \textqq{cionizmus} semmi mást nem jelent, mint azt az akaratot, hogy a zsidó népnek legyen állama, lehetõleg kb. ott, ahonnan az ókor végén elûzték. Ennyi az egész. Churchill cionistának nevezte magát. Ahogy a feministák nem csak nõk, a cionisták - ebben az értelemben, és ez a szó szokványos-szokásos szótári jelentése - nem csak zsidók.)

A válasz sajnos lehangolóan egyszerû.

Amikor a baloldal lemond a tõkés rendszernek mint tõkés rendszernek, mint olyannak a megdöntésérõl vagy elpusztításáról, akkor - ezerszer tapasztaltuk - pótcselekvésekbe menekül. Pl. bûnbakot keres. Ezt a bûnbakot többnyire az etnicizmus valamelyik válfaja szolgáltatja. Ne feledjük, az egyik ilyen bûnbak - jó sokáig - A Német volt: mint olyan. Ilyen volt a brit imperializmus mint olyan. A finánctõke. A multik. A bûnbakhoz hozzátartoznak a forradalmi \textqq{távélmények} (vi-carious revolutionary experience). Ha mi magunk nem vagyunk képesek vagy hajlandók forradalmat csinálni, ott van a másoké. A második világháború után a távolból (képzeletben) megvívott forradalmak a harmadik világ forradalmai voltak. Az algériai és a vietnami háború esetében a nyugati forradalmi baloldal még kockázatot is vállalt itt-ott. Ma ez csak karosszékbõl, tévén nézett forradalom. Minden forradalomnak ellenségre van szüksége. A szocialista forradalom ellensége saját országunk burzsoáziája. Ámde a nyugati, az európai burzsoázia döntõ gyõzelmet aratott. Ellene nem folyik harc. Ezért az ellenség jelképes ellenség: a távoli \textqq{Amerika}, a borzongatóan titokzatosnak tetszõ \textqq{Izrael}, amelyet könnyû - évezredes minták nyomán - ellenségnek kijelölni. Ehhöz még hozzájárul a baloldal sértõdöttsége. Valaha még számítani lehetett a zsidókra. A szocialista mozgalom a Rajnától keletre a proletariátus és a zsidó értelmiség militáns szövetségét jelentette egykor. A legfontosabb, legszámosabb zsidó csoport - az észak-amerikai zsidóság - politikailag jobbra tolódott. A neokonzervatívok csak a zsidó szavazók csekély hányadát befolyásolják, igaz. De ez a forradalmi marxistákra is igaz volt, õk is csak a zsidó értelmiség kisebbségét hódították meg. De világtörténelmi értelemben õk számítottak. Ma pedig - ha nem is annyira, hisz valamiképpen ma kevésbé van \textqq{világtörténelem}, mint régen - a neokonzervatívok számítanak. Ezt én fájlalhatom, de tény. Magyarországon is \textqq{a zsidó hangot} legkarakterisztikusabban megszólaltató közéleti emberek amerikai héják. Ódákat írnak George W. Bush-hoz. A Szombat Soros Györgyöt gyalázza mint \textqq{rossz zsidót}, mert szembeszáll az iraki háborúval - amely rossz a világnak, rossz az arab népeknek, rossz Izraelnek és rossz Amerikának -, és mert támogatja John Kerryt.\footnote{Persze itt nem csak a zsidó jobboldalról van szó. Az október 15-ei antifasiszta tüntetésrõl elvezette a rendõrség az anarchistákat - a legvalódibb antifasisztákat, akik kezdettõl fogva szembeszálltak a neonáci szkinhedekkel, amikor mindenki lapított. Az SZDSZ Új Generáció nem engedte meg a baloldali Humanista Mozgalomnak, hogy csatlakozzék a tüntetéshez, mert a Humanista Mozgalom az iraki háborút is ellenzi. Mivel én mind az iraki háborút, mind a fasizmust-nácizmust ellenzem, engem is el kellett volna vezetni.} Ez a zsidó, zsidós, zsidóbarát jobboldal mintegy \textqq{a zsidó ügy} melletti kiállásnak tekinti a jobboldali amerikai és izraeli politika támogatását. (Ugyanígy volt ez egykor a proletariátus, azaz a kommunizmus ügyével: kinézték a társaságból azt a zsidót, aki konzervatív volt. És csakugyan, akkoriban a konzervatívok antiszemiták voltak. Halász Gábor viszonylagos ismeretlenségéhez hozzájárult, hogy a Napkeletbe, Tormay Cécile és Klebelsberg lapjába írt.) A józan zsidó kispolgárság mindig tudta, hogy veszélyes a zsidóknak valamilyen ügy mellett tömegesen kiállniuk, hiszen akkor \textqq{az ügy} összes ellenségei majd meggyûlölik a zsidókat. Mint a nagymamák minden bölcsessége, ez is bevált. De a zsidókat persze enélkül is meggyilkolták volna.

Még mindig oly sokan akarják elpusztítani õket.

Talán egyszer majd sikerülni fog.

*

Ebbõl is következik, hogy az igazi baloldal csak internacionalista lehet. Az, hogy az antiglobalista mozgalmak - amúgy teljesen ártatlanul és jóhiszemûen - kipécézték a finánctõkét és a transznacionális nagyvállalatokat (mintha az ipari tõke és a közepes nagyságú vállalatok nem zsákmányolnák ki a bérmunkásokat, a dolgozókat), ez alkalmat adott arra, hogy az Amerika-ellenesség (és a vele ma összefonódó Izrael-ellenesség) helyettesítse a szocialista eszményt, és fölbontsa a zsidóság és a baloldal történelmi (kétszáz éves) koalícióját. Nálunk ebbõl annyi maradt, hogy a zsidóbarátokat - gyakran alaptalanul - összefoglalólag és mindig \textqq{baloldali}-nak nevezik, holott aki a tõke és az imperializmus barátja, az jobboldali.

Etnicista, rasszista \textqq{baloldal}: ez fogalmilag önellentmondás. (Ezt ma is minden marxista elemzés - ilyen akad bõven, bár a hazai elfogult mûveletlenség számára ez fekete folt - kimutatja, fõleg Németországban, és igen nagy fogalmi, szellemi erõvel.) De itt nem fogalmakról beszélünk, hanem históriai züllésrõl. Dekadenciáról. Az autentikus szocializmus pusztulásáról és végtelen haláltusájáról.

Én eddig nem tartottam szükségesnek, hogy ilyen maguktól értetõdõ, végtelenül egyszerû dolgokról írjak. De riadtan tapasztalom, hogy az általános rosszindulat és a magyar hisztéria - a zsidókérdés nálunk mindent megmérgez - mégis rákényszerít, hogy védekezzem, holott tisztességes közéletben erre nem volna se mód, se alkalom. Mondhatnék bírálóimról pár színesebb szót - de csitt.

\end{document}
