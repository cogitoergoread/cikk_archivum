% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ Üdvözlet a gyõzõnek  }
\date{2013, március 29 \thanks{HVG 2013. március 29., péntek, 10:53} }
\maketitle


\textbf{Születésnapi megemlékezés a 25 éves Fideszrõl, a mozgalom nélküli mozgósításról mint a szubjektivitás látszatát keltõ jéghideg technikáról, a saját tréfáin göcögõ Orbán Viktor modoráról és a \textqq{valahogy tovább vacakolni} heroikus jelszaváról.}

Nincs értelme sopánkodni rajta, hogy mi lett ezekbõl a kedves lányokból és fiúkból.

Mindannyian megváltoztunk.

A Fidesz a magyar élet meghatározó ténye, s az is marad még sokáig, gondolom. Persze nem párt -- föltehetõleg több polgármestere van, mint ahány aktív tagja --, hanem a szokásos, helyi potentátokból, hivatalnokokból, bonyolítókból, macherekbõl, pénzeszsákokból, ágensekbõl és sajtóhiénákból álló hatalmi konglomerátum, mint a régi, leválthatatlan \textqq{kormánypártok} voltak hajdan, a harmincas évek elõtt.

A többi magyar \textqq{párt} is ilyen, pedig az SZDSZ és a Fidesz nem így indult: mindkettõnek zivataros belsõ élete és sajátos mozgalmi kultúrája volt. Rég volt, elmúlt, nem fontos ma már.

A Fideszt épp úgy a keresztyén úri középosztály és lateinerség tartja életben, mint Bethlen István gr. Egységes Pártját anno. De mégsem olyan.

Liberális eredetének messzeható következményei vannak.

Negatív értelemben: idegen a magyar múlt mindent eldöntõ elitjétõl -- a fõnemességtõl, a tisztikartól, a dinasztikus érzésû dzsentritõl, az ultramontán katolicizmustól, a kúriáktól és Bécstõl -- és idegen az elsõ és egyetlen hatásos kísérlettõl, hogy leváltsa ezt, vagyis idegen a bolsevik pártállam bürokratikus és intellektuális arisztokráciájától. A közkeletû publicisztika éppen e kettõhöz szokta fantáziátlanul hasonlítani (olykor egyszerre), ez is mutatja a magyar politikai képzelõerõ és történelmi intuíció kissé szûkös határait. A Fidesz -- ahogyan Rimbaud javasolta -- mindenestül modern.

Persze a szovjet típusú államkapitalizmus is modern volt: az ellenfelei is azok, és a Fidesz -- lényegi fontosságú -- antikommunizmusa is liberális, nem pedig hûbéri-reakciós eredetû. A bolsevik rendszerben (és a szociáldemokráciában) továbbra is azt a két elemet ellenzi a leghevesebben, amelyet liberális ifjúkorában: az egyenlõségi törekvést és a racionalizmust. Ezt a liberalizmustól vette át a neokonzervatív és posztmodern világlátás.

Az egyenlõséget a tömeguralom (csõcselékuralom), az egyformaság és az irigy neheztelésbõl (ressentiment) eredõ regresszív dinamika szinonimájának tekinti. Akárhogy csûri-csavarja a Fidesz, ez az individualizmus egyik válfaja, amelyet õsreakciós szövetségesei miatt titkolni kénytelen. Az evvel szembeszegezett meritokratikus (ha tetszik: õszinte karrierista) szónoklás szintén individualista jellegû. És hagyományellenes: hiszen ha az érdem (meg az osztályzat, a tudományos cím és a \textqq{nyelvvizsga}) számít, akkor nem a jó családból való úrigyerekek kerülnek fölül, hanem mindenféle gógyis csajok. Ezt\emph{Reichsverweser Vizeadmiral a. D. von}~Horthy (\emph{ehem. Flügeladjutant seiner k. k. Majestät}), gr. Bethlen, gr. Teleki, gr. Bánffy másképp gondolta. Õk nem Orbán -- és viszont.

A racionalizmus (amelyet Joseph de Maistre-tõl és Edmund Burke-tõl Friedrich-August von Hayekig és Michael Oakeshottig bírált minden liberális és konzervatív, aki csak adott magára: az antiracionalizmus a jobboldal egyik fõ eszmei jellegzetessége, amióta világ a világ) a~\emph{whig}~diskurzusban a tervezést, pontosabban: a tervezhetõségbe vetett hitet jelenti, azt a meggyõzõdést, amely szerint az ész irányíthatja a társadalmi folyamatokat, és morális értelemben \textqq{megjavíthatja} a világot. (A magyar politika~\emph{egésze}~olyan konzevatívvá vált, hogy az ész okafogyását minden befolyásos tényezõ vitathatatlan alapigazságnak tekinti. Dicsõ lobogónkra a~\emph{\textqq{fortwursteln}}, a \textqq{valahogy tovább vacakolni} heroikus jelszavát hímezték honleányi kacsók. A dolog annyira elfajult, hogy a \textqq{racionális} a vulgáris közbeszédben annyit tesz, mint \textqq{alantasan számító}.)

Az ésszerûn és mérsékelten túli, \textqq{természetes} spontaneitás kiváltképpeni terepe persze a piac, amely folyamatosan termeli és újraosztja a hierarchiát. (A magyar politika~\emph{egészének}~konzervatív karakterét jelzi az is, hogy a küzdõfelek kölcsönösen racionalizmussal -- azaz \textqq{gazdaságellenes}, értsd: tõkeellenes állami-morális beavatkozással -- vádolják egymást.)

A Fidesz politikájának \textqq{gyökértelen} liberális eredete megmutatkozik a klasszikus jobboldal két nagy témájához -- a Nemzethez és a Hagyományhoz -- való mélységesen ambivalens viszonyában.

A Fidesz \textqq{posztmodern} színezete lehetetlenné teszi számára, hogy nacionalista legyen. (A nacionalizmus különben is õsidõk óta halott.) A Fidesz nem nacionalista, hanem etnicista. A nacionalizmus -- amelynek voltak demokratikus, emancipatorikus és fölszabadító aspektusai (is) -- politikai jellegû, referenciatartománya a politikai közösség, a honpolgárság (a nemzeti önrendelkezés az autonómia, az önkormányzati elv egyik történeti alakváltozata). Ez a posztmodern etnicizmus szemszögébõl nézve közel áll a fölvilágosító észvalláshoz. Az etnicizmus biopolitikai árnyalatú, posztliberális defenzíva: a nehezen meghatározható etnikum (\textqq{ethnie}, mondja Durkheim) ferdén hasítja keresztbe az alkotmányos (politiko-morális) nemzetfogalmat, nincs közvetlen vonatkozása az államisághoz. A klasszikus nemzetállammal szemben szubverzív, fölforgató -- csak a csatakos etnikai lázban élhet, s ennyiben egyáltalán nem konzervatív, hanem a fölbomlott szabadelvûség mérge és ellenmérge (ez okozza a lázat).

A hagyomány nehezen megfogható valami -- olyasmi, amit kimondatlanul és kimondhatatlanul \textqq{tudunk}, \textqq{ismerünk}; ehhöz a Fidesz túlságosan modern. Minden valódi magyar konzervatív ösztönösen tudja, hogy a meghatározhatatlan, sejtelmes \textqq{magyar hagyomány} Arany és Krúdy, nem Wass és Nyirõ. A mûemléki fölügyeletet megszüntetõ, a székesfehérvári királyi emlékeket rohadni engedõ, a Báthoryak, Bethlenek, Rákócziak, Kemények, Apafiak, Aporok, Kornisok, Telekiek helyett talmi irredentákat -- köztük is a legbutábbakat -- használó Fidesz nem tradicionalista. Ez propaganda, nem pietás.

A hagyományos tekintély nem alkalmas mozgósításra. A mozgalom nélküli mozgósítás -- a Fidesz politikájának gerince -- a szubjektivitás látszatát keltõ jéghideg technika.

Evvel áll szerves összhangban a vezetõ sajátos kultusza.

Orbán Viktort nem szeretik, hanem félik és tisztelik. Orbán Viktor hangja nem a tekintély és az érzelem hangja -- ilyen az autentikus konzervatív vezetõ: Churchill, de Gaulle hangja --, hiszen Orbán gúnyos, fölényes és agresszív, ráadásul elköveti a~\emph{\textqq{pub bore}}~ismeretes hibáját: göcög a saját tréfáin. Modora az intelligens nagyvárosi kispolgáré: pátosza duzzogás és neheztelés.

A lelkesedés hiányzik a repertoárjából, erõssége a megvetõ élc. A karizma több, mint a hatalom aurája: Orbán nem karizmatikus vezetõ, erõt sugároz, nem a vitathatatlan tekintély titokzatos, nyugodt varázsát. Valódi konzervatívok számára ez elviselhetetlen.

Az egyszerre liberális és posztmodern antiracionalizmus ugyanakkor rálelt a kora huszadik századi reakció paneljaira: be vagyunk kerítve, mindenki ellenünk van, egyedül vagyunk. A kozmopoliták, az etnikai korcsok, a kaszton kívüli csandalák, a testidegen~\emph{Intelligenzbestie}~típusai, az alacsonyrendû vesztesek doktrinér rajongói, az intellektuális dogmák perverz hitvallói -- a melegek, szabadkõmûvesek, illuminátusok, kommunisták, pünkösdiek, jogvédõk, feministák -- a rezsim kijelölt ellenségei, akiket nem is a TEK fog legyõzni, hanem az anyatermészet.

A radikális posztmodern jobboldal -- akárcsak szentszövetségi-ultramontán elõdei -- a \textqq{természet} kultuszára támaszkodik. A természet (szemben a természetellenes, mesterkélt, mûvi rációval) egyrészt a piac mint~\emph{Paradebeispiel}, másrészt a \textqq{faj}: spontaneitás, nemzés -- a tervezhetetlen terjedés, tenyészet, ösztönös cselekvés.~\emph{A kapitalizmus természetes~}-- ez a mai reakció fõ érve és egyetlen igaz hite. A liberalizmus szerint a kapitalizmus nem politikai kategória (értsd: nem lehet tudatos akcióval megváltoztatni vagy fölszámolni), a kapitalizmus védelme a természet fölszabadítása. A kapitalizmus politikai, tehát történelmi megértése a liberalizmuson kívül található: Karl Marx és Max Weber mûvében például. Mert a liberalizmus szerint a kapitalizmus magánügy: a szerzõdéses viszonyok terepe, amelyet az állam szabályozhat ugyan, de az államot vezérlõ jog csak az emberi természet leírása, ez utóbbit viszont a racionalizálhatatlan szükségletek és vágyak irányítják, a \textqq{még több} és a \textqq{még jobb} boldogító dinamikája.

A Fidesz állítólagos \textqq{antikapitalizmusa} csak a megdicsõített faji önzés; ez pedig nem egyéb, mint a piaci spontaneitás -- a tetszõleges alany sikerének naturalizálása és magasztalása -- reakciós variánsa. Az etnikum -- esetünkben: a \textqq{magyarság} -- spontán, természetileg \textqq{adott} érdekvédelme az általános versengésben: mélységesen polgári. Amikor az ún. demokratikus ellenzék (amely meglehetõsen különbözik -- finoman szólva -- az 1989 elõtti demokratikus ellenzéktõl: de hát itt minden szót meggyaláznak, miért éppen evvel ne tennék?...) \textqq{polgárinak} óhajt mutatkozni, akkor a piac és az egyenlõtlenség természetességét hangsúlyozza a Fidesz etatizmusával és dirigizmusával szemben, s evvel persze a Fidesz kezére játszik.

Hiszen a kapitalizmus védelme már kétszáz esztendeje bújik antikapitalista álruhába, s a Fidesz etnicista propagandája sokkal hathatósabb védelme a tõkének, mint a kapitalizmus nyílt apológiája -- ezért áll az okos magyar nagytõke a Fidesz pártján, s ezért nem kér a tõke \textqq{alkotmányos} és moralista (\textqq{demokratikusnak} csúfolt) oltalmazásából, amely fölszítja a népi ellenállást. Hiszen a nép a polgári \textqq{baloldal} uralma esetén nagyobb eséllyel kérheti számon az emberi jogokat -- amelyeket csak úgy lehet érvényesíteni, ha a tõkés rend engedményeket tesz az egyenlõségnek. Ez pedig -- hölgyeim és uraim, kedves barátaim, magyarok -- fölöttébb költséges.

A Fidesz persze nem egyszerûen a nagytõke exponense vagy megbízottja, hanem a polgári és az alkalmazotti középosztály paktumát testesíti meg a nagytõkével, amelynek a fideszes etnikai állam a kezese. A maradék proletariátusnak a Munka törvénykönyve módosításával és a szociális segélyezés\emph{de facto}~megszüntetésével végrehajtott alávetése, a szakszervezetek széttiprása, a prekariátus és az\emph{underclass}~jogainak az \textqq{osztályharc fölülrõl} gátlástalan eszköztárával megumbuldált szétverése, a szegénység etnicizálása lehetõvé teszi a középosztálynak tett engedményeket.

Megéri.

Ebbõl stabilitás és rend fakad.

A liberális Nyugat támadásai, a nemzetközi baloldal hörgése és bekiabálásai pedig bizonyítják a Fidesz igazát: amit az idegenek kifogásolnak, az nyilván a magyar etnikum java. A honi ellenzék pedig -- éppen a Fidesszel való rejtett, ám mélységesen mély szellemrokonsága miatt -- irreleváns.

Üdvözlet a gyõzõnek.

\end{document}

