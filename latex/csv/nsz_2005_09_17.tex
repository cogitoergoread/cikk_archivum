% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Csányi Vilmos }
\title{ Gondolkozz globálisan, cselekedj lokálisan  }
\date{2005, szeptember 17 \thanks{Népszabadság, 2005, szeptember 17} }
\topmargin -2.6cm        % read Lamport p.163
\oddsidemargin -2cm   % read Lamport p.163
\evensidemargin -2cm  % same as oddsidemargin but for left-hand pages
\textwidth      7.9in
\textheight	10.3in
\maketitle

\begin{flushright}
Egy régen volt rendszerelméleti konferencia fenti húzómondata jutott eszembe, amikor a New Orleans-i szörnyûséges képeket néztem. Néhány nap múlva jöttek a jobb hírek: ötvenezer katona, százmilliárd dollár az újjáépítésre, röpködnek a nagyon nagy számok és már nem a borzalmakat, hanem a jól szervezettség látszatát keltõ segítség képsorait lehet csak szemlélni.
\end{flushright}


%\textqq{ }
Ezek hivatottak elfedni a helyi katasztrófánál is nagyobb bajt, a globális társadalmi fejlõdés zsákutcáját. Talán most elõször derült ki egyértelmûen, hogy az emberiség társadalmi és technológiai ámokfutása az eddig megszokott módon már csak egészen rövid ideig folytatható.

Az embernek mint fajnak nagy evolúciós újítása a közösség kifejlõdése. Nem az egyének versenye a döntõ az emberi evolúcióban, hanem a közösségeké. A közösség sokfejû, százkezû, tevékeny, mindenre figyelõ biológiai és kulturális konstrukció, amely minden megelõzõ élettevékenységnél magasabb rendû formát alakított ki: a társadalmat. Millió éves fejlõdése alatt megbízható, kiegyensúlyozott környezetet biztosított az emberi életnek. Evolúciós sikere a bolygó urává emelte, de egyben önnön konstrukciója zsákutcájába kergette az embert.

Katasztrófák mindig voltak, és ellenük védelmet a szolidaritás, a közösség összetartó tevékenysége nyújtott. A modern társadalmakban a védekezés egyre fokozódó sebességgel központosult, és úgy gondoltuk, hogy a védekezés központi rendszerei, a katonaság, a tûzoltóság, a rendõrség a jó szervezés, az erõforrások megfelelõ átcsoportosítása révén hatékonyabb lett, mint amikor ezen szervezetek funkcióit a differenciálatlan közösség egymaga látta el. Valószínûleg ez igaz is volt egy darabig. Amit kihagytunk a számításból, amit elhanyagoltunk, az éppen a helyi, lokális védekezés kultúrája. Nem kell a lakosságnak ismernie a tûzoltás fortélyait, mert 4-5 perc alatt jönnek a szakértõk és mindent, ami szükséges, gyorsabban, hatékonyabban elvégeznek. Most éppen azt kellene nagyon alaposan végiggondolni, hogy mi lesz akkor, ha nem egy város dõl romba, hanem négy-öt rövid idõ alatt, egymás után, ha nem lesz már hova menekülni, ha már nem lesz elegendõ katona, ha már minden tartalékot kiosztottak. Nem kell vészmadárnak lenni ahhoz, hogy ilyen katasztrófák nem túl magas, de nem is túlságosan alacsony valószínûségét felismerjük. A bolygó lehetetlenül túlnépesedett, és ha a globális társadalom dinamizmusa valamilyen külsõ ok miatt megtörik, katasztrófák láncreakciója következhet. És kiderült: ezzel a technikailag legfejlettebb területek sem tudnak megbirkózni. A légkör energiagazdagabb lett az emberi tevékenység következtében, és egyre viharosabb nyarakra, telekre számíthatunk.

A taxissztrájk idején gondoltam végig, hogy ha nem nyitnak ki az üzletek vajon hány napig bírjuk vásárlás nélkül? Egy hétre kalkuláltam túlélésünket, és kiderült, hogy ismerõseink, barátaink ugyanígy állnak. Gyerekkoromban, bár szegények voltunk, de mindig volt otthon egy zsák krumpli, 20-30 kiló liszt, cukor, zsír egy nagy zsírosbödönben, mert akkoriban nem volt értelme apró adagokban vásárolni. Mi lenne Budapesttel hurrikán, tûzvész és hasonlók nélkül, ha mondjuk csak leállna a vasúti és a közúti szállítás? Könnyen elképzelhetõ. A sokmilliós nagyvárosokat csak az állandó szállítási folyammal, ami jelenleg az apadó olajkészletek függvénye, lehet ellátni.

A központi ellátás nagyon sérülékeny - ez a legfõbb tanúsága New Orleansnak.

Ki kellene alakítani a vészhelyzetekben alkalmazható helyi kultúrákat. Hogyan tudunk élni, ha hirtelen egy darabig nem lesz olaj, teherautó, vasút esetleg telefon és áram se? Sok százezer évig így éltünk, most hogyan lehetne? Mert bizonyos, hogy lehetne, ha megmaradna a helyi termelés, védekezés, ellátás ismerettömege. Ha a kisboltot nem váltanák fel a nagy szupermarketek, ha a tejet, kenyeret nem ezer kilométerekrõl szállítanák, hanem akár ezek mellett is megmaradnának a helyi alternatívák, a versenyképtelenek. Ez bizonyosan pénzbe kerül, de lehet, hogy ezen fog múlni az életünk.

A New Orleans-i hírekben nagy teret kaptak a tolvaj, vandál bandák is, de késõbb aztán ezt is igyekeztek a médiában a szõnyeg alá söpörni, mondván, hogy csak a hajléktalanok, a drogosok - és bizonyára a melegek, a szabadkõmûvesek és az istentagadók - kis csoportjai garázdálkodtak. Álljunk csak meg egy pillanatra! Az amerikai társadalom isteníti az egyént, csak az egyén és az egyéni érdek a fontos.

Csináld meg magad! És ne nagyon törõdj másokkal. Ez a modern, új viselkedési kódex.

Sajnos ez veszélyhelyzetekben nem mûködik, pontosabban azokban is így mûködik és ebbõl lesz a fosztogatás, a nemi erõszak, a gyilkos õrület. Ez a fõ oka, hogy katasztrófa esetén mindenki csak a racionálisan tervezhetõ központi segítségre vár, mert érzelmi alapon mûködõ közösségi segítség már alig létezik. Azt mesélik, hogy a figyelmeztetések után sok százezren autójukba ültek és elmenekültek, de százezernyi embernek nem volt autója. Az senkinek se jutott eszébe, hogy ilyen helyzetben nem egyénileg kell menekülni? Hogy a menekülést lehet és kell szervezni, hogy együtt kell ezt a problémát megoldani?

Az emberi természet számára a közösség az optimális mûködési tér. Az olyan kultúra ideális, amely vészhelyzetben a segítõ magatartást aktiválja, akár a másokért való önfeláldozást is. Az individualizmus fejlett formáival nem sok túlélõje lesz a jövendõ katasztrófáknak. A közösségi magatartás biológiai alapja csak annyi, hogy alkalmassá tesz a közösségi kultúra elsajátítására, de ha ezt a kultúrát megszüntetik, akkor nincs közösség, nincs szolidaritás. Nem prédikálni kell a szolidaritást, hanem olyan helyi közösségeket kell kialakítani, amelyekben mindenki megtanulja, hogy az ember csak közösségekben életképes, és a központosítás elõnyeinek megõrzése mellett a helyi kultúra a legfõbb jó és a legfontosabb emberi érték. Még akkor is, ha emiatt a \textqq{versenyképességünk} némi hátrányt szenved.

Nem feltétlenül az gyõz, aki a következõ csatát megnyeri. 
\end{document}
