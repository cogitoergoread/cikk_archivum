% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Szabó Csaba}
\title{ Kamikáze molekulák: a szabadgyökök befolyásolása a c-vitamintól a viagráig  }
\date{2005, szeptember 26 \thanks{ VII. szemeszter, 3. elõadás - 2005. szeptember 26.} }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle



% \textqq{ }


A szabadgyökök olyan oxigén vagy nitrogén alapú molekulák, amelyek kémiai tulajdonságaik révén megtámadhatnak különféle kulcsfontosságú fehérjéket vagy akár a DNS-t. A szabadgyökök szerepének megértése valóságos forradalmat jelent az orvostudományban, és alapjaiban változtatta meg a betegségek kialakulásával és kezelésével kapcsolatos felfogásunkat. Napjainkban a laikus közönség is fokozottan érdeklõdik a szabadgyökök iránt, táplálkozási aspektusokból, az öregedés élettanával összefüggésben, valamint a szív- és érrendszeri betegségekkel kapcsolatosan. Az elõadás a tudományos eredmények bemutatásán túl bizonyos gyakorlati alkalmazásokat is érint.



\section{ A szabadgyökök termelõdése és élettani szerepe}


A szervezetben a molekulákat alkotó elemeket páros számú elektronokból álló kötések kapcsolják össze, amelyek a molekula stabilitását biztosítják. Ezek a molekulák a békés egymás mellett élés elveit követik, nem reagálnak más molekulákkal, vagy csak nagyon jól szabályozott körülmények között. Bizonyos esetekben azonban "vadabb", reaktívabb molekulák is termelõdnek. Ezek a páratlan elektront tartalmazó molekulák, amelyeket szabadgyököknek nevezünk, rendkívül labilisak, reaktívak és a páros állapot visszaállítására törekednek. E célból más molekulákkal gyorsan és elõszeretettel lépnek kapcsolatba. A folyamat végeredményben ahhoz vezet, hogy a szabadgyök megsemmisül a reakcióban, de a szabadgyök-reakció a célmolekula struktúrájában és funkciójában változást okoz. Ezeket az agresszív, kérészéletû molekulákat hasonlíthatnánk a második világháborús japán kamikáze harcosokhoz, akik repülõgépükkel megcélozták az ellenséges hajókat és beléjük csapódtak, ami által megsemmisültek, de az ellenség soraiban is jelentõs károkat okoztak. Hasonlóan a kamikáze repülõgépekhez, a szabadgyökök a célponthoz képest viszonylag kisméretûek, gyorsan haladnak, nagy távolságokra juthatnak el és a célmolekulában jelentõs hatásokat hoznak létre.

A szabadgyökök az elvesztett elektronjaikat a környezõ szövetekbõl próbálják pótolni, elektront vonnak el, ezzel különféle biológiai molekulákat (zsírokat, fehérjéket és a genetikai állományt, a DNS-t) károsítva. E folyamatok eredménye a sejtek szétesése és a szövetek károsodása lehet. 

Alapvetõen a szabadgyököknek két nagy csoportja van, az oxigén és nitrogén eredetû szabadgyökök. Oxigén eredetû szabadgyök például a szuperoxid gyök, amely többek között a mitokondriális légzés során az oxigénmolekulából származhat, és a hidroxil gyök, amely egyebek mellett a szövetekben lejátszódó gyulladásos reakciók során keletkezhet. A nitrogén eredetû szabadgyökök legfontosabb példája a nitrogén-monoxid szabadgyök (NO). Vannak olyan vegyületek is, amelyek nem rendelkeznek párosítatlan szabad elektronnal, de mégis reaktívak, és képesek biológiai molekulákkal reakcióba lépni (pl. a hidrogén-peroxid, a hipoklórossav vagy a peroxi-nitrit nevû vegyületek). A szabadgyökök és oxidánsok egymásba átalakulhatnak és esetenként önfenntartó szabadgyök-láncreakciókat is beindíthatnak. A jelen elõadás szempontjából a szabadgyökök és oxidánsok biokémiai jellege kevésbé fontos, mint azok a reakciók és biológiai hatások, amelyeket létrehoznak.

A szabadgyökök alapvetõen a szervezetben végbemenõ anyagcsere-folyamatok során keletkeznek, vagy speciális fehérjék (enzimek) által, vagy pedig fehérjementes biokémiai reakciókban. Oxidánsok és szabadgyökök külsõ forrásból is bejuthatnak a szervezetbe, például környezeti ártalmak (kipufogógáz, ionizáló sugárzás, dohányzás, erõs napfényhatás, számos méreg és gyógyszermérgezés során stb.) révén. A szabadgyök-reakciókat a szervezet minden sejtjében leírták, de a legfontosabb célszervek közé a szív és az erek, az agy és az idegek, a bél, a vese, a máj és a tüdõ tartozik.

Annak ellenére, hogy a szabadgyökök hatásai kémiai reaktivitásukból kifolyólag szabályozatlannak vagy szabályozhatatlannak tûnnek, a szervezet megtalálta a módot arra, hogy a szabadgyököket felhasználja saját céljaira. Az oxigén eredetû szabadgyököket például a szervezet arra használja, hogy elpusztítson velük a szervezetbe behatoló káros mikroorganizmusokat. A fehérvérsejtek odasietnek a behatoló mikroorganizmusokhoz és hirtelen nagy mennyiségû oxidánst, szabadgyököket és más reaktív vegyületeket szabadítanak fel a célsejt szomszédságában (oxidatív burst) amely a célsejtet megöli, de sokszor a fehérvérsejt sem éli túl a folyamatot.

Az egyik sejtkárosító vegyület, amelyet a fehérvérsejtek termelnek, nem más, mint a hipoklórossav, amely kémiailag megegyezik a hipóval, ezzel a közismert fertõtlenítésre használt kémiai anyaggal. Egy másik, lényeges sejtkárosító szabadgyök, amelyet a fehérvérsejtek termelnek, a szuperoxid gyök. A fehérvérsejtekben (pontosabban annak egyik fajtájában, a neutrofil granulocitában) a szuperoxid termelésére egy speciális enzim szolgál, amelyet NADPH-oxidáznak hívunk. A neutrofilek szuperoxid-termelésének fontos szerepe van a behatoló baktériumok elleni küzdelemben, amit az is bizonyít, hogy van egy ritka örökletes betegség (krónikus granulomatózus betegség, minden félmillió emberbõl egy esetben), amelyben a NADPH-oxidáz egyik alegysége hiányzik, és ezért e betegek fehérvérsejtjei képtelenek szuperoxid gyök termelésére. Az ilyen betegekben a baktériumok és gombák elleni védekezés legyengül, és emiatt visszatérõ, sorozatos fertõzések alakulnak ki, amelyek súlyosak, esetenként halálosak is lehetnek.


\section{A nitroglicerintõl a viagráig}



A nitrogén eredetû szabadgyökök közül a nitrogén-monoxid kevésbé sejtkárosító hatású, és a biológiai életideje is viszonylag hosszú (másodpercekben mérhetõ), ezért ezt a molekulát a szervezet másodlagos hírvivõnek, vagyis biológiai jelzések közvetítõjének használja fel a szív- és érrendszerben, de az agyban és az idegrendszer számos területén is. A NO-ot egy specializált enzimcsalád, a nitrogén-monoxid-szintetáz (NOS) termeli. A NO biológiai szerepeinek felismerése az utóbbi évtized egyik legfontosabb felfedezése volt, amelyért 1998-ban három amerikai kutató Nobel-díjat kapott. Egyikük, Robert Furchgott izolált érdarabkákon folytatott gyógyszertani kutatásokat. 1980-ban azt az alapvetõ megfigyelést tette, hogy az erek, abban az esetben, ha a belsõ faluk épségben maradt, az acetil-kolin nevû hormon hatására értágulattal válaszolnak, míg ha az erek belsõ falát megsértette, akkor ez az értágító hatás elmaradt. Az erek belsõ falában van egy speciális sejtréteg, amelyet endotélnek hívunk. Ezen sejtek képesek a nitrogén-monoxid szabadgyök termelésére, amely az értágító hatást közvetíti az erek falát alkotó izomsejtekhez. Ez a megfigyelés (amellett, hogy újra csak bizonyította, hogy még a 20. sz. végén is lehet rendkívül egyszerû módszerekkel nagyszabású megfigyeléseket tenni az orvostudományban, valamint azt is, hogy akár még egy 60 éves kutató is tehet Nobel-díj értékû megfigyelést a laboratóriumban) forradalmat indított el a szív- és érrendszer kutatása területén. Ma már jól tudjuk, hogy az endotél a nitrogén-monoxid szabadgyök termelése révén (valamint más hormonok, pl. a prosztaciklin termelése révén - ezért a felfedezésért az angol John Vane kapott Nobel-díjat 1992-ben) az ereket folyamatosan nyitott állapotban tartja, valamint megakadályozza azt, hogy a vérben keringõ sejtek (fehérvérsejtek, vérlemezkék) hozzátapadjanak az erek belsõ falához. A folyamat molekuláris alapja az, hogy a nitrogén-monoxid eljut az izomsejtek belsejében elhelyezkedõ, guanilát-cikláz nevû enzimhez, és a sejtek belsejében egy másodlagos hírvivõ, a ciklikus GMP szintjét emeli, amely végeredményben a nitrogén-monoxid hatását közvetíti a célsejteken.

Az érpályának azon területein, ahol az endotélsejtek károsodnak, az általuk kifejtett értágító hatás megszûnik, az erek összehúzódnak, a keringõ vérlemezkék összetapadnak, aktiválódnak és eltömik az ereket. Amennyiben ezek a folyamatok a szív koszorúsereiben zajlanak le, az eredmény szívinfarktus lehet, ha pedig az agyat ellátó erekben folynak, agyvérzés lehet a következmény.

Mindebbõl látszik, hogy az endotélsejtek mûködésének minõsége alapvetõ fontosságú a szív- és érrendszeri betegségek kialakulása szempontjából. Számos betegségben károsodik az endotélsejt mûködése - ilyen például a magas vérnyomás, az érelmeszesedés, a dohányzás, a cukorbetegség (ahol önmagában a vér emelkedett vércukorszintje károsítja az endotélsejtet), de a normális öregedés során is megfigyelték, hogy csökken az endotélsejtek mûködése. Az endotél károsodása érszûkületre, vérlemezkék kóros aktivációjára és értorlaszok kialakulására hajlamosít, és ezáltal szívinfarktust és agyvérzést okozhat.

A nitrogén-monoxiddal kapcsolatos kutatások vezettek el az impotencia kezelésében forradalmi változást hozó szer, a Viagra kidolgozásához is. (Az 1998-as Nobel-díj egyik nyertese, Loius Ignarro fõleg az ezzel kapcsolatos kísérleti munkájáért kapta a díjat.) Mi köze a nitrogén-monoxidnak az erekcióhoz? Ugyanúgy, ahogy az erek belsõ falában az endotélsejtek nitrogén-monoxidot termelnek, erekció során a pénisz izomsejtjeit beidegzõ idegek is nitrogén-monoxidot szabadítanak fel, és ez a folyamat (illetve ennek hatására a barlangostestek vérrel telítõdése) vezet az erekcióhoz. Impotencia során ez a folyamat károsodik, és túl kevés nitrogén-monoxid szabadul fel. Mint már említettem, a nitrogén-monoxid hatásait a célsejten a ciklikus GMP közvetíti. Van a szervezetben egy enzim (ciklikus GMP-foszfodieszteráz), amelynek az a feladata, hogy a sejt ciklikus GMP-jét lebontsa. A Viagra gátolja ennek az enzimnek a mûködését és ezáltal megnöveli a ciklikus GMP szintjét a sejtben, ami az erekció során termelõdõ nitrogén-monoxid biológiai hatását meghosszabbítja. (Érdekes megjegyezni, hogy eredetileg a Viagrát szív- és érrendszeri gyógyszernek tervezték bevezetni, és a kipróbálás során figyelték meg a betegeken a szer e váratlan, elõnyös "mellékhatását").

A fentiekbõl kitûnik, hogy a nitrogén-monoxidnak fontos szerepe van az egészséges szervezet mûködésében, például az érrendszer területén. De az is elõfordul, hogy "túl sok lesz a jóból". Az az enzim, amely a nitrogén-monoxidot termeli, különféle formákban fordul elõ a szervezetben, és gyulladás során számos sejtben megjelenik egy speciális, gyulladásos formája (indukálható nitrogén-monoxid-szintetáz), amely a behatoló mikroorganizmusok elpusztítására szolgál. (Ilyen szempontból hasonlatos a már említett, fehérvérsejtekben elõforduló NADPH-oxidáz enzimhez, amely szuperoxidot termel). A túlzott mértékben termelõdõ nitrogén-monoxid azonban képes arra, hogy túlzott mértékben tágítsa az ereket. Ezért például a szeptikus sokkban (súlyos, több szervre kiterjedõ gyulladásban) szenvedõ betegek ereit túlzottan tágítja, ami életveszélyes vérnyomásesést okoz. Ilyen esetekben olyan szerekkel, amelyek a nitrogén-monoxid túltermelõdését gátolni képesek, ezt a vérnyomásesést vissza lehet fordítani. 

A nitrogén-monoxidot az idegsejtek is termelik. Normális esetben az agyban a nitrogén-monoxid termelõdésének szerepe van olyan élettani folyamatokban, mint például a memória kialakulása. Nagyon érdekes az is, ahogy a nitrogén-monoxid részt vesz az agyi mûködések és az agyi véráramlás kapcsoltságának fenntartásában. Az agyban ugyanis nem minden régió kap egyformán vért: azokhoz az agyi területekhez, amelyek több munkát végeznek, több vér jut. Ezt a dinamikus egyensúlyt részben a nitrogén-monoxid tartja fenn, mert a több munkát végzõ idegsejtek több nitrogén-monoxidot termelnek. Az agyban is érvényesül azonban a nitrogén-monoxid kettõs szerepe: ha túl sok nitrogén-monoxid termelõdik (pl. agyvérzés vagy epilepszia során), az már sejtkárosító hatású.

A nitrogén-monoxid szabadgyökkel kapcsolatos kutatások egyik érdekessége, hogy a nitrogén-monoxid értágító, érgörcsoldó hatását már mintegy 100 éve hasznosítja az orvostudomány (nitroglicerin, Nitromint tabletta), anélkül, hogy tudtuk volna, hogy a szervezet saját maga is képes a nitrogén-monoxid termelésére. E nitrogéntartalmú vegyületek ugyanis nem mások, mint a nitrogén-monoxid elõanyagai. 

Újabban nemcsak ezeket az elõbbiekben említett gyógyszereket, hanem a nitrogén-monoxidot önmagában is felhasználják értágításra. Mivel kémiailag a nitrogén-monoxid egy gáz, nitrogénmonoxid-tartalmú gázpalackokból történõ belégzést sikerrel alkalmaztak olyan újszülötteknél, akiknek születés után túlzottan összehúzott állapotban voltak a tüdõereik: a belélegzett nitrogén-monoxid a tüdõereket tágította, és az újszülöttek állapotát javította. 



\section{Szabadgyökök szerepe betegségek kialakulásában}


A szabadgyökök gyakorlatilag minden szervben okozhatnak károsodást, járulhatnak hozzá betegségek kialakulásához. A szervezet speciális mechanizmusokkal rendelkezik a szabadgyökök semlegesítésére. Az életfontosságú folyamatok egyensúlya két esetben bomolhat meg: ha az antioxidáns rendszerek károsodnak, vagy pedig ha a szabadgyökök kórosan túltermelõdnek. Mielõtt azonban az antioxidáns rendszereket ismertetném, szeretném hangsúlyozni, hogy szabadgyökök normális, egészséges szervezetben is termelõdnek. A nitrogén-monoxid termelõdését és élettanilag fontos szerepeit már ismertettem az elõzõ részben. Ugyanakkor azt is fontos hangsúlyozni, hogy a normális sejtlégzés melléktermékeként viszonylag sok oxigéntartalmú gyök és oxidáns is keletkezik (pl. szuperoxid). A sejtlégzésben és a sejtek energiaraktárának, az ATP-nek a felépítésében és szinten tartásában a mitokondriumok játsszák a fõ szerepet. A mitokondrium egy specializált sejtalkotó elem, amely az evolúció során épült be a magasabb rendû élõlények sejtjeibe, és valószínûleg korábban egy önálló élõlény (baktérium) volt. "Baktérium korából" számos jellegzetességét megtartotta: például van saját genetikai állománya (bakteriális DNS) és képes fehérje termelésére is. A magasabb rendû sejtek a baktériumot (mitokondriumot) saját szolgálatukba állították, és azt lehetne mondani, hogy arra használják, hogy energiát termeltessenek vele. A mitokondriumokban zajlik ugyanis az oxidatív foszforiláció (amelyet citromsav-ciklusnak vagy Krebs-ciklusnak vagy Szent-Györgyi-Krebs-ciklusnak is hívunk) 

Talán nem is lehetett volna idáig eljutni úgy, hogy Szent-Györgyi Albert nevét meg ne említsük. Szent-Györgyi, a biológiai redox rendszerek, az oxidáció, a szabadgyökök és az antioxidánsokkal kapcsolatos kutatások úttörõje az egyetlen magyar orvosi Nobel-díjas, aki Magyarországon végzett kutatásaiért kapta a díjat. Nobel-díját a C-vitamin izolálásáért kapta, de ezt megelõzõen a sejtek energetikai folyamatainak megismerésében is alapvetõ jelentõségû felfedezéseket tett, és munkássága során az izommûködés területén is maradandót alkotott. A legkésõbbi idõszakában a fehérjék elektron-mechanizmusait kutatta, amely munkával (mármint annak felismerésével, hogy a fehérjék elektrontranszportot végeznek, szabadgyök-reakciók játszódhatnak le bennük, kvantum-jelenségek színhelyei lehetnek) messze megelõzte korát. Nem sokkal halála elõtt ezt az ars poeticát fogalmazta meg: "Gondolj merészeket, ne félj attól, hogy hibát követsz el, ne kerüljék el a figyelmedet az apró részletek, tartsd nyitva a szemed, és légy mindenben szerény, kivéve a céljaidban".

Visszatérve a mitokondriumokra: Mint ahogy Szent-Györgyi és késõbb Krebs megfigyelték, a mitokondriumokban lassú égés zajlik és elektronok transzportja folyik végeredményben oxigénmolekulákra, tehát víz képzõdik. Mindezek a folyamatok fenntartanak egy elektrokémiai potenciálkülönbséget a mitokondrium membránján, és ezt a potenciálkülönbséget használja fel az ATP-szintetáz molekula, hogy ATP-t termeljen, amely a sejt egyik fõ energiaraktára. A folyamat azonban nem mûködik tökéletesen. Ezért az elektrontranszportban végigmenõ elektronok egy része nem fut végig a transzportláncon, hanem ehelyett "lecsorog" a transzportrendszerrõl, és ezáltal szuperoxid szabadgyök termelõdik. Mindezen folyamatok normális sejtekben is zajlanak, ahol becslések szerint az oxigén 1-3 \%-ából nem víz, hanem szuperoxid gyök keletkezik.

Cukorbetegségben, amikor a magasabb vércukorszint miatt a mitokondriumok túlhajszoltan mûködnek (és alacsonyabb hatásfokkal), még több szuperoxid gyök keletkezik. Öregebb sejtekben is több szuperoxid gyök termelõdik, és habár a mitokondriumokban számos védekezõ rendszer szolgál a szabadgyökök semlegesítésére, az idõ folyamán kialakulnak mitokondriális károsodások (fehérjékben, illetve a mitokondriális genetikai állományban).

A szervezetnek sokrétû antioxidáns védekezõrendszere van a szabadgyökök károsító hatásának kivédésére. Alapvetõen kétféle típusú védekezõrendszer van: egyrészt nagyobb molekulák (antioxidáns enzimfehérjék), másrészt kisebb molekulák (antioxidánsok és vitaminok). Ezen mechanizmusok arra szolgálnak, hogy megvédjék a szervezet sejtjeit a szabadgyökök által okozott károsodásoktól, anélkül, hogy önmaguk káros anyaggá válnának. Az antioxidánsok saját elektronjaikat adják át a szabadgyök-molekuláknak, így a romboló folyamatokat lassítják vagy meggátolják. Az antioxidáns enzimek közül az egyik legfontosabb a szuperoxid-dizmutáz nevû enzim, amely a szuperoxid gyököt semlegesíti. Egy másik enzim, a kataláz, a hidrogén-peroxidot bontja le. Egy harmadik enzim, a peroxi-redoxin, a peroxi-nitrit lebontására specializálódott. A kismolekulájú antioxidánsok közül megemlítjük a C-vitamint, az E-vitamint és az A-vitamin elõanyagát (béta-karotin), valamint a glutationt. Ezen antioxidánsoknak a jelenléte vagy hiánya nagymértékben meghatározhatja, hogy a sejtekben milyen mértékû oxidatív károsodás alakul ki. Például azokban a sejtekben, amelyekben a glutation szintet kísérletesen lecsökkentettük, sokkal nagyobb mértékû fehérje- és DNS-károsodás alakul ki, mint a normális sejtekben. Ugyanakkor, kísérletesen, glutationnal vagy antioxidáns fehérjékkel vagy antioxidáns vitaminokkal meg lehet védeni a sejteket a különféle oxidatív károsodásoktól. 

Szinte nincs olyan betegség, amelyben a szabadgyökök káros hatásait ne mutatták volna ki - vagy azért, mert a gyökök túltermelõdnek, vagy azért, mert a védekezõ mechanizmusok károsodtak. Sokszor ez a két folyamat egymásra erõsítõleg hat (a mûszaki tudományokban pozitív visszacsatolásos körnek hívjuk ezt a jelenséget), mert a szabadgyökök képesek arra, hogy az antioxidáns enzimrendszerek mûködését gátolják, illetve a szabadgyökök elfogyaszthatják, lecsökkenthetik a szervezet rendelkezésre álló antioxidánsait, és ezáltal érzékenyíthetik a szervezetet egy késõbbi, második oxidáns károsodásra. Ha ezek a pozitív visszacsatolásos körök beindulnak, a sejtek "már nem gondolkoznak racionálisan", és öngyilkos folyamatok indulnak be, amelyek a károsodást tovább fokozzák.

Egy ilyen öngyilkos ciklusban a poli-ADP-polimeráz (PARP) nevû, sejtmagban elhelyezkedõ fehérje játszik szerepet, amely a DNS-károsodás hatására aktiválódik, és végeredményben a sejtek energetikai raktárait (pl. a sejt NAD és ATP szintjét) csökkenti és a sejt mitokondriumait károsítja, aminek sejthalál lesz a következménye. Olyan állatok, amelyekben a PARP enzim hiányzik, vagy amelyekben a PARP enzim mûködését gátoljuk megfelelõ gátlószerrel, védettséget élveznek a szívinfarktus vagy az agyvérzés kísérletes modelljeiben. PARP-gátló gyógyszerjelöltek jelenleg emberi kipróbálásban vannak.

A szabadgyökökkel kapcsolatos betegségek közül már említettük a szív- és érrendszeri betegségeken belül az agyvérzést és a szívinfarktust. A szabadgyököknek fontos szerepe van az érelmeszesedés kialakulásában is, ahol az érfalat károsító zsírmolekulák egyaránt forrásai és célpontjai a szabadgyök-reakcióknak. Már említettük a cukorbetegség kialakulása során azokat a folyamatokat is, amelyek a mitokondriumokat túlhajszolják, és emiatt fokozott mitokondriális szabadgyöktermeléshez vezetnek. Amennyiben a cukorbeteg sejtekben a mitokondriumok túlzott mûködését normalizáljuk (úgynevezett szétkapcsoló fehérjékkel), ezzel megelõzhetjük a cukorbetegség szív- és érrendszeri szövõdményeinek kialakulását. A rákbetegség kialakulása szempontjából lényeges DNS-mutációk létrejöttében is jelentõs szerepet tulajdonítanak a szabadgyököknek, de az még mintegy 30 év kutatás után is élénken vitatott, nem eldöntött kérdés, hogy antioxidánsokban gazdag táplálkozással csökkenthetõ-e a rákbetegség kialakulásának kockázata. Az ionizáló sugárzás során is jelentõs szerepe van a szabadgyököknek, amelyek károsító hatása ez esetben a sugárzás vizet hasító hatásával és a felszabaduló hidroxil gyökök DNS-károsító hatásával kapcsolatos, ezért használnak gyökfogó szereket a kórházi gyakorlatban a sugárterápia káros mellékhatásainak csökkentésére. Gyakran felmerülõ kérdés, hogy ezek a gyökfogó anyagok vajon nem csökkenthetik-e a sugárkezelés ráksejteket elpusztító hatását is.



\section{Szabadgyökök és öregedés: táplálkozástudományi aspektusok}


Állatmodellekben a szabadgyökök túltermelésével hoznak összefüggésbe számos, az öregedéssel járó elváltozást az idõskori memóriazavaroktól kezdve a szív- és érrendszeri funkcióváltozásokon és a látásban, hallásban, illetve a szexuális potenciában bekövetkezõ változásokon át a haj õszüléséig és a bõr ráncosodásáig.

Mint korábban említettük, a mitokondrium által felhasznált oxigén egy része szabadgyökké alakul, és évek-évtizedek alatt bizonyos károsodások felgyülemlenek. Ennek többek között az öregedés folyamatában van szerepe: idõsebb állatok vagy idõs, egészséges emberek sejtjeiben kimutatható az antioxidáns rendszerek gyengülése, valamint a különféle, szabadgyökök és oxidánsok által kialakított fehérje-, zsírsav- és DNS-elváltozások. Állatokban a szabadgyökök kiiktatása az élettartam meghosszabbításához vezet. Nagy visszhangot váltottak ki azok a kísérletek, amelyekben a C. elegans nevû féregfajta életét meg lehetett hosszabbítani azáltal, ha a táptalajba nagy mennyiségû antioxidánst kevertek, vagy ha genetikailag túltermeltették benne a szuperoxid-dizmutáz és a kataláz enzimeket, amelyek az oxigén eredetû szabadgyököket és oxidánsokat hivatottak semlegesíteni. Nemrég jelent meg egy másik közlemény, amelyben azt találták, hogy azok a genetikailag módosított egerek, amelyekben a normálisnál több kataláz van (vagyis a mitokondrium által termelt hidrogén-peroxidot jobban semlegesítik a normálisnál), a normál egereknél mintegy 20 \%-kal tovább élnek. Mindezek a megfigyelések arra utalnak, hogy a szabadgyökök fontos szerepet játszanak a sejtek öregedésében, és alátámasztják azokat a véleményeket, amelyek szerint antioxidánsokkal az öregedés bizonyos aspektusai ellen fel lehet venni a küzdelmet. 

Egy másik nagyon érdekes megfigyelés, amelyet emberi vizsgálatok is részben alátámasztanak, hogy minél kevesebbet eszünk (vagy legalábbis minél soványabbak vagyunk), annál tovább élünk. Azok az egerek, amelyek kevesebb szénhidrátot kaptak a tápjukban (amellett, hogy azért vitaminokkal, nyomelemekkel és ásványi anyagokkal kellõképpen el voltak látva), mint a szomszédos ketrecben levõ társaik (akik viszont annyit ehettek, amennyit csak akartak), lényegesen tovább éltek. Frissebb, majmokban végzett kísérletek is hasonló hatást mutatnak. Feltehetõleg mindez azzal kapcsolatos, hogy a bevitt szénhidrát mennyisége arányos a mitokondriumok mûködésének aktivitásával (vagy hatásfokával), és a túlzott ételfogyasztás a mitokondriumok mûködésének fokozódásával és fokozottabb gyöktermeléssel jár. Ilyen szempontból, mint ahogy korábban említettük, a cukorbetegség során az emelkedett sejten kívüli cukorszint is a mitokondriális oxidánstermelést fokozó hatással jár, és ezért nem meglepõ, hogy az öregedés, valamint a cukorbetegség szív- és érrendszeri tünetei meglepõen hasonlóak egymáshoz (vagyis a cukorbetegség mintegy felgyorsítja az öregedés folyamatát a szív- és érrendszerben). Ezzel szemben csökkentetett szénhidrátbevitel (amelyet kalorikus restrikciónak is nevezünk) hatására a mitokondriumok mûködésének csökkenése (és ezáltal a csökkent szabadgyöktermelés) az élettartam meghosszabbításához vezethet. Hogy vajon van-e mindennek jelentõsége az emberi élettartam esetleges meghosszabbítása szempontjából, azt egyelõre nem tudjuk. Vannak, akik 120-130 éves élettartamot emlegetnek, de van olyan kutató is, aki úgy becsli, hogy embernél a táplálékmegvonással kapcsolatos lehetséges hatások csak 1-2 évet adhatnak hozzá a maximális élettartamhoz.

Azt gondolhatnánk, hogy ha a szabadgyökök és oxidánsok ilyen károsak, és ilyen sokféle antioxidáns és gyökfogó szer létezik, akkor nyilván antioxidánsokkal és gyökfogókkal vagy ezeket tartalmazó vitaminokkal, táplálékkiegészítõkkel, gyakorlatilag minden betegséget kiválóan lehet megelõzni, illetve kezelni. Vagy mégsem? A válasz összetett. Már Szent-Györgyi is felvetette a C-vitamin példáján, hogy nagy különbség van a betegség hiánya és a szervezet tökéletes mûködése között. Ezzel a gondolatmenettel támasztotta alá azokat a kísérleteket, amelyeket a 30-as években a C-vitamin betegségmegelõzõ szerepét bizonyítandó javasolt elvégezni.

Szervezetünk az antioxidánsok egy részét nem tudja elõállítani, ezért külsõ forrásból, elsõsorban a táplálékból kell fedezni a szükségletet. Az bizonyos, hogy a már említett vitaminokban (C, E, A) gazdag táplálkozás egészségvédõ hatású. Ezen hatások feltehetõleg részben ezeknek a vitaminoknak az antioxidáns hatásaival hozhatók összefüggésbe, de nem szabad elfelejteni, hogy mind a három vitaminnak az antioxidáns hatásokon kívül is vannak fontos biológiai hatásai. A C-vitamin az immunvédekezés és a molekuláris szintû kémiai folyamatok szempontjából is jelentõs. Az E-vitamin a sejtfal védelmében játszik nagy szerepet, gátolja a zsírok oxidációját. A vitaminok együttes jelenléte a táplálékokban is nagyon fontos, mivel az antioxidáns rendszer több alkotóeleme egymás hatását erõsítve növeli a szervezet ellenállóképességét. A C-vitamin regenerálja az E-vitamint, az E-vitamin pedig megvédi a béta-karotin kémiai kötéseit a szabadgyökök károsító hatásával szemben. Sokkal elõnyösebb a vitaminok hatása szempontjából, ha a vitaminokat természetes formában (pl. zöldségekben, gyümölcsökben) fogyasztjuk, mint ha vitaminpirulákban. A zöldségekben és gyümölcsökben ugyanis számos olyan anyag van, amelyeket ugyan nem nevezünk vitaminnak, mégis fontos biológiai védõanyagok és rendelkeznek antioxidáns hatásokkal. (Például miután Szent-Györgyi kivonta a C-vitamint a szegedi paprikából, késõbb kivont és azonosított egy másik molekulát is, amelyet P-vitaminnak nevezett el. Habár ez a molekulacsoport - amelyet ma bioflavonoidokként ismerünk - nem került hivatalosan a vitaminok közé, kifejezett antioxidáns hatással rendelkezik, és kísérletekben jelentõs védõ hatásokat mutattak ki róla.)

Az emberi kipróbálásban ígéretes eredményekrõl számoltak be nagyon magas adagban szedett (úgynevezett megadózisú) E-vitaminnal, C-vitaminnal. Angol és amerikai vizsgálatban elõnyös volt az E-vitamin szedése: mintegy 25-50 \%-kal csökkentette a nem halálos szívinfarktus gyakoriságát. Embereken végzett kísérletekben bíztató hatásokat találtak nagy dózisú antioxidánsokkal, például nagy dózisú E-vitamin szedése néhány hónapon át elõnyösen befolyásolta az erek rugalmassági mutatóit és funkcióit. Egyes, antioxidáns-tartalmú bõrvédõ termékek is, úgy tûnik, hogy hatásosak lehetnek. Ugyanakkor sok más vizsgálatban nem találtak kimutatható hatásokat, sõt helyenként a vitaminokat az étrendi dózisnál lényegesen nagyobb mennyiségben adva kedvezõtlen hatásokat okoztak. Például Finnországban a kilencvenes évek elején közel 30 000 dohányzó férfinél tüdõrák megelõzése érdekében végeztek egy vizsgálatot, amelynek során a napi szükséglet többszörösét kitevõ E-vitamint és az A-vitamin elõanyagát, béta-karotint adtak. A várakozással ellentétben 18 \%-kal gyakoribb volt a tüdõrák, mint a kontroll csoportban. Egyértelmû, hogy további, nagy esetszámon végzett vizsgálatok szükségesek, hogy kiderüljön, melyek azok a betegségek, betegcsoportok, illetve antioxidánsok, amelyek esetében komoly hatás várható.

Megemlítendõ, hogy számos hatékony gyógyszer hatása legalábbis részben nem más, mint antioxidáns hatás. Példa az n-acetil-cisztein, amelyet például a cisztás fibrózis kezelésében használnak, a Probucol, amely az érelmeszesedés elõrehaladását lassítja,  a Carvedilol szívgyógyszer, az Ebselen szeléniumtartalmú gyógyszer, a Captopril vérnyomáscsökkentõ, a sztatin nevû vérzsírcsökkentõ gyógyszercsalád, a Deprenyl, egy originális magyar gyógyszer, amelyet a Parkinson-kór kezelésében alkalmaznak sikerrel, valamint számos tradicionális kínai gyógyszer). 

Számos kutató azon a véleményen van, hogy a klasszikus antioxidánsok (amelyek 1:1 alapon maguk is megsemmisülnek a szabadgyökkel való reakcióban vagy esetenként más, káros, másodlagos reaktív molekulát képeznek) nem eléggé hatásosak a szabadgyöktúlerõvel szemben. Jelenleg fejlesztés alatt vannak olyan katalitikus alapon mûködõ antioxidánsok, amelyek hasonlóan az autók motorjában levõ katalizátorokhoz saját maguk nem változnak meg a reakciókban, hanem regenerálják magukat, és ezáltal egy molekula antioxidáns sok-sok molekula szabadgyököt képes semlegesíteni.

Nagyon fontos faktor az antioxidánsokkal kapcsolatosan a dózis kérdése. Állatkísérletes modellekben antioxidánsokkal drámai védõhatásokat lehet kimutatni számos betegségben a rákbetegségtõl a cukorbetegségen és az érelmeszesedésen át a szívinfarktusig. Ugyanakkor ezen antioxidáns szerek dózisa emberre átszámolva legtöbbször az emberi megengedett dózis sokszorosa lenne. Például nyulakban az érelmeszesedés kialakulását nagy dózisú E-vitaminnal nagyon hatékonyan lehet gátolni, de emberben nem lehetséges hasonló adagolás, mert akkor a teljes táplálékbevitel 1-2 \%-a E-vitamin lenne! Hasonló a helyzet a melatoninnal vagy például a zöldtea-kivonattal. Míg az állatkísérletekben a nagy adag melatoninnak vagy zöldtea-kivonatnak egyértelmûen elõnyös hatásai vannak, kérdéses, hogy az emberben a biztonságosan beszedhetõ melatonindózis ugyanezeket a védõhatásokat reprodukálhatja-e.

Nem mindegy az sem, hogy milyen típusú oxidáns termelõdik, mivel egyes oxidánsokat sokkal nehezebb semlegesíteni, mint másokat (pl. a hidroxil gyök gyakorlatilag azonnal megtámad valamilyen biológiai célpontot, és nagyon nehéz dolog antioxidánssal "röptében elkapni".)

Az sem mindegy a semlegesítés szempontjából, hogy hol termelõdnek a szabadgyökök és oxidánsok, sejten belül vagy sejten kívül. Idõnként antioxidánsokkal éppen hogy a várttal ellentétes hatásokat lehet kapni. Az ilyen paradox hatások hátterében az is állhat, hogy a szükségesnél jelentõsen nagyobb mennyiségû antioxidánsok (pl. a C-vitamin) prooxidánssá (vagyis károsító vegyületté) válhat. Mint majdnem mindenben, az antioxidánsoknál is igaz lehet az, hogy fontos a mértékletesség, és a "sok" nem biztos, hogy több, mint az "elég".

Ha az interneten rákeresünk az antioxidánsok témájára, honlapok ezreit találjuk, amelyek mind vitaminokat, antioxidánsokat és egyéb "csodaszereket" árulnak, és e szerek fantasztikus hatásait ecsetelik. Nagyon sok esetben ezek a szerek (pl. zöldtea-kivonatok, melatonin) valóban elõnyös hatásúak állatkísérletekben, de az már kérdéses, hogy emberben is elérhetõ-e a hatásos dózis, illetve hogy milyen lehetséges mellékhatásokkal kell számolni. Úgy tûnik, hogy idõnként fel-felbukkan egy-egy "csodaétel", amelynek antioxidáns jellegérõl és elõnyös hatásairól rengeteg közlemény lát napvilágot. A klasszikus sárgarépát, halzsírt, zöld teát és olívaolajat a szója, majd brokkoli, majd a paradicsom (a lycopene nevû aktív hatóanyaggal), sõt az áfonya és az eper követte. Friss tanulmányok az étcsokoládé (és a benne levõ bioflavonoidok) elõnyös hatásait írták le magas vérnyomásban szenvedõ betegekben. Az nem is kérdéses, hogy sok növényi eredetû élelmiszerben van számos olyan összetevõ, amely hatékonyan erõsíti az emberi szervezet antioxidáns védekezési potenciálját. Ugyanakkor naiv törekvés lenne a kedvezõ egészségi hatás alapján valamiféle csodálatos gyógyszert, a betegséget egészséggé változtató, az életet kívánság szerint meghosszabbító panaceát felfedezni. Ezzel együtt ma már bevezetésre került a funkcionális élelmiszerek fogalma. Ezek olyan feldolgozott élelmiszerek, amelyek tápláló jellegük mellett elõsegíthetnek egyes testi funkciókat. Ezen élelmiszerek csak az egészséges étrenddel és életvitellel együtt lehetnek hatásosak, nem egészségmegõrzõ vagy betegségmegelõzõ csodaszerek.

Külön meg kell említeni a híres vörösbor-effektust (vagy francia paradoxont), amelynek lényege az a statisztikai megfigyelés, hogy a közismerten sok vörösbort fogyasztó franciák védettek a szív- és érrendszeri betegségekkel szemben. Az utóbbi évek kutatásai arra a következtetésre jutottak, hogy e mögött a védettség mögött a vörösborban található antioxidáns molekulák állhatnak. Ezen molekulák közül a resveratrollal foglalkoztak legrészletesebben, amely gyakorlatilag csak a vörösborban (és esetleg még a földimogyoróban) fordul elõ az emberi táplálkozásban. A resveratrol egyrészt képes arra, hogy az oxigéntartalmú szabadgyököket semlegesítse, másrészt hogy az elõadás elsõ részében említett, védõ hatású, endotélsejtekbõl származó nitrogén-monoxid szabadgyök termelõdését fokozza, harmadrészt pedig hogy egy, az endotélsejtekbõl felszabaduló, érösszehúzó hormon, az endotelin termelõdését gátolja, és ezáltal a vérnyomást kismértékben, elõnyösen csökkenti. Állatkísérletekben a gyümölcslegyek élettartamát a vörösborkivonat mintegy 10 \%-kal növelte. Mint sok növény és növényi kivonat esetében, az elõnyös hatásokért nem feltétlenül egyetlen molekula, hanem molekulák kombinációja (a vörösbor esetében pl. a resveratrol, a quercetin, a C-vitamin, az E-vitamin és kismértékû szelénium) lehet felelõs. A vörösborral kapcsolatban ki szeretném emelni, hogy kismértékû fogyasztásról van szó (pl. napi 1 pohár). Az is lényeges, hogy különféle vörösborfajták resveratroltartalma széles határok között változik.

Az étrend mellett a sportolásról kell még említést tennünk. Mindenki tudja, hogy a sportolás egészséges. De az már kevésbé köztudott, hogy csak a rendszeres sportolásnak vannak kedvezõ hatásai, míg a rendszertelen sportolás még akár ártalmas is lehet. Az, hogy a sportolás milyen módon hat (amellett, hogy nyilván megelõzi az elhízást), összetettebb kérdés. Az utóbbi évek vizsgálatai kimutatták, hogy a sportolás, paradox módon, szabadgyökök és oxidánsok termelõdését okozza. Azt gondoljuk, hogy éppen a sportolás során kismértékben túltermelõdött oxidánsok és szabadgyökök indítanak be olyan adaptációs folyamatokat, melyek hatására a szervezet antioxidáns rendszereket aktivál. Ezek a védõrendszerek védenek meg bennünket késõbb a súlyosabb oxidatív károsodásoktól. Bizonyos szempontból a magas hõmérséklet (pl. szaunázás) védõ hatása is hasonló mechanizmussal mûködhet: a hõhatás többek között úgynevezett hõsokk-fehérjéket indukál a sejtekben, amelyek védõ hatásúak a szabadgyökökkel szemben. 

Nagyon érdekes folyamat még az úgynevezett iszkémiás prekondícionálás. E folyamat során bizonyos szerveket (pl. a szívet) ellátó koszorúsereket többször, rövidebb ideig leszorítottak, és megfigyelték, hogy a rövid leszorítások (amelyeknek önmagukban nem voltak káros hatása) védelmet biztosítottak a késõbbi hosszabb vérellátásbeli zavar (vagyis a szívinfarktus) ellen. Ezt a mechanizmust emberi szívmûtéteknél is sikerrel lehetett hasznosítani. A prekondícionálás sejtes mechanizmusai nem tisztázottak minden részletükben, de feltehetõleg részben itt is arról van szó, hogy a korai, kisfokú szabadgyök-károsodásra az érintett szerv sejtjeinek antioxidáns védekezõ adaptációja indul be.



\section{A nõi nem mint védõ faktor a szívinfarktus és az agyvérzés ellen}


Közismert tény, hogy a fogamzóképes korban levõ nõk kisebb gyakorisággal válnak szív- és érrendszeri betegségek áldozatává, mint az ugyanolyan korú férfiak. Ez a védettség a menopauza után megszûnik. A hatásban a nõi nemi hormonok egyike, az ösztrogén játszik döntõ szerepet, nem kis részben azáltal, hogy kulcsfontosságú szabadgyök-reakciókat szabályoz. Az ösztrogén egyrészt képes semlegesíteni az oxigén eredetû szabadgyököket (részben direkt módon, de fõleg azáltal, hogy antioxidáns enzimeket indukál), másrészt fokozza a védõ hatású nitrogén-monoxid szabadgyök termelõdését, illetve megakadályozza az endotélsejtek károsodását. Ahogy a menopauza után az ösztrogénszint csökken, a nõk védettsége is fokozatosan megszûnik a szív- és érrendszeri betegségekkel szemben. A kutatás és gyógyszerfejlesztés egyik aktív témája az ösztrogén nõi nemi hormonális és szív- és érrendszeri védõ hatásainak elkülönítése: a nem feminizáló hatású, de infarktus ellen védõ ösztrogénszármazékok nagyon ígéretesek lehetnének.

Az is jól ismert tény, hogy a nõk várható életkora hosszabb, mint a férfiaké. Európában a férfiaké 74 év, a nõké 84 év. Magyarországon sajnos mindkét nem esetében alacsonyabbak a számok: 68, illetve 77 év, de a nemek közötti különbség itt is megvan. Habár errõl a különbségrõl számos evolúciós, életmóddal kapcsolatos és egyéb teória látott napvilágot, újabb kutatások azt a meglepõ eredményt hozták, hogy a nõi mitokondriumok jelentõsen kevesebb szabadgyököt termelnek, mint az azonos korú férfiakból izolált mitokondriumok. E hatás hátterében az állhat, hogy a nõi mitokondriumokban az ösztrogén hatására antioxidáns gének fejezõdnek ki.

Összességében elmondhatjuk, hogy a szabadgyökök kutatása az elmúlt évtizedekben sok olyan, fontos eredményre vezetett, amelyek révén az egészséges szervezet mûködését jobban megértettük, és sok betegség, valamint az öregedés sejtszintû hátterébe is bepillantást nyertünk. Sokféle szabadgyök és oxidáns létezik, és ezek különféle szerepeket játszanak, mind egészségben, mind betegségben. A szervezetnek erõs védekezõrendszerei vannak a szabadgyökök ellen, amelyeket azonban életmódunkkal és táplálkozásunkkal tovább erõsíthetünk. A szabadgyökök kutatása számos újfajta hatásmódú gyógyszer kifejlesztéséhez vezetett, és újabb, még hatékonyabb gyógyszerek fejlesztése is folyamatban van.


\end{document}
