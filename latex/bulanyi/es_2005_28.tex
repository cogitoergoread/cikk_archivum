% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Bulányi György}
\title{  Csak kötél végén tárgyalt velük  }
\date{2005, július 18 \thanks{ÉS, 49. évfolyam, 28. szám, 2005 július 18 } }
\topmargin -1.8cm        % read Lamport p.163
\oddsidemargin -1.8cm   % read Lamport p.163
\evensidemargin -1.8cm  % same as oddsidemargin but for left-hand pages
\textwidth      7.5in
\textheight	10.0in
\maketitle


% \textqq{ }
Tudvalevõ, hogy Jézus csak így találkozott Heródessel, Pilátussal. Bolondok ruhájába is öltöztették, keresztre is feszítették érte. Nincs más etalonom, mint Jézus, mert hiszek Isten egyszülött Fiában... Amit írok e könyvrõl (Tomka Ferenc: Halálra szántak, mégis élünk! - Egyházüldözés 1945-1990 és az ügynökkérdés. Szent István Társulat, Budapest 2005), nem apologetikus szándékú. Szeretném az átélt valóságot úgy megmutatni, ahogyan volt, vagy szerényebben: ahogyan megéltem az elmúlt jó félszázadot.

1944-ben jelent meg hazánk földjén a Vörös Hadsereg, és vele együtt egy új történelmi szándék. 1944-ig egy más hadseregé volt e terület egy más történelmi szándék szolgálatában. Az új történelmi szándék képviselõi meg voltak gyõzõdve arról, hogy bármiféle vallás csak akadályozza az emberiséget elõbbre jutásában. A régi szándék viszont a trón és az oltár szövetségének jegyében állt, és úgy gondolta, hogy az emberiségnek továbbra is a fegyveres hatalom és az Istenbe vetett bizalom szövetségének õsi-hagyományos útját kell járnia. Hazánk területén ez az oltár a vallás, Jézus nevét tûzte zászlajára, de legalábbis illenék tudvalevõnek lennie, hogy Jézus tanításának semmi köze sincs a fegyveres hatalomhoz. Könyvében Tomka Ferenc nem veszi figyelembe ezt, s nélküle akarja témáját vizsgálni. S úgy gondolja, hogy személy szerint azért alkalmas a könyvével vállalt feladatra, mert kapcsolatot talált az egyházat üldözõ államhatalommal is, és üldözöttje is volt annak. Nem tudom, hogy magam alkalmas vagyok-e, mert személy szerint magam üldözöttje voltam az üldözõ államhatalomnak, és üldözöttje a megszálló hatalommal kapcsolatot találó egyháznak is. Az elsõvel nem óhajtottam kapcsolatban lenni, s úgy gondolom, ebbõl fakadtak problémáim az egyházi vezetéssel: az sem akarta látni azt, ami kívül rekedt Tomka gondolatvilágán. Tomka ennek következtében engem nagyon nem lát alkalmasnak e kor megítélésére, s így lettem könyvének negatív hõse: azt hiszem, az én nevemet idézi mûve a legtöbbször, vagy nyolcvanszor, a Bokrot meg még ötvenszer. De azért megpróbálom elmondani, ami történt. Könyve elsõ részében (I. Egyházüldözés 1945-1990) Tomka alig juttat nekem szerepet, csak a másodikban (II. Papi ügynökök és a 2000-es évek) kapok nagyobbára helyet: a 25 fejezetbõl álló könyv utolsó elõtti fejezetében (Kiegészítõ adatok Bulányi György történetéhez). Tomka aktualizálja is a maga történetét az ügynökkérdéssel. Ezért én is elõreveszem azt.

1. A közel félszázad diktatúrájának mûködtetõibõl, tömeggyilkosaiból senkit sem vontak felelõsségre. Ennek következtében a nagyobbára kényszerítéssel beszervezõ személyek máig bántatlanok, és senki sem kérdez rá múltjukra. Ily körülmények között részükrõl a beszervezettek felelõsségét firtatni - nagyon nagy ízléstelenség. Ezt félremagyarázások elkerülése végett szükségesnek gondolom leszögezni.

2. Az 1944 elõtti évezredben a trón (állam) és az oltár (egyház) egy hajóban eveztek, s a trónnak esze ágában sem volt korlátozni az egyház mûködését. A közelebbi, a felvilágosodás utáni századokban a Vatikán már igyekszik konkordátumot kötni. E konkordátum az egyes államok és a Szentszék közti szerzõdés, melynek alapján egyházmegyéket szervezhetünk, püspököket, papokat szentelhetünk. Ez az egyház mûködésének normál pákája. Két pákája is van: egy másik a rendkívüli helyzetekre, melyekben nem használhatja az elsõt, a normált.

3. 1944 után a trón és oltár külön hajóban evez. A trón mindent megtesz az egyház végsõ felszámolásáért, a Szovjetunióban már 25 éven keresztül sikeresen gyakorolt minta szerint. Gyilkol is.

4. Ily körülmények között Róma elõveszi a második pákát: a földalatti szervezkedését, és XII. Pius imádkozik a hallgató egyházért. Hazai püspökeink tudnak az illegális, a földalatti munkáról.

5. A trón 1945 elején hazaküldi Rómába a budapesti nunciust, s megpróbálja tárgyalásra kényszeríteni - a Szentszék kizárása mellett - a hazai püspököket. Letartóztatja Mindszentyt s a trón szándékának ellenálló fõpapokat. A szerzetesek 1950. nyári elhurcolásának hatására Grõsz kalocsai érsek végül is tárgyalóasztalhoz ül. Róma üzen: nem volt jogotok tárgyalni. A tárgyalás után nyolc hónapra letartóztatják Grõszt is mint összeesküvõt, s a püspöki kar vezetõje Czapik, az egri érsek lesz haláláig. Õ már nem áll ellent: teszi azt, amire kényszerítik. 1951 tavaszán az egyházmegyék irányítását átveszi egy-egy ávós: õ bontja a postát, õ nyomja a pecsétet a kimenõ levelekre, s a püspök csak az õ jelenlétében tárgyalhat papjaival. A hátsó lépcsõn gyere, hogy õ ne lássa!, mondja nekem 1951-ben a debreceni püspöki helynök. A még szabadlábon levõ püspökök megszakítják nyilvános kapcsolatukat a földalatti egyházzal. (1956-ban majd Svoynak, a fehérvári püspöknek beszámolok. Tudunk róla - válaszolja.)

6. Ezután, 1952 nyarán kezdõdik a földalatti egyház felszámolni akarása. Letartóztatják az országos vezetõket: 12 személyt - elsõ Bulányi-per (az ügyész halált kér fejemre a Jónás-tanácstól); 1955 végén hatvan személyt (köztük Fekete Gabriella, Eglis István) - második Bulányi-per; s 1960-ban 120 személyt (a Regnum papjai is); immár mindenkit, akinek illegális tevékenységét felderíthették. Ez utóbbihoz megszerzik az esztergomi apostoli kormányzótól annak a vádlottakat elítélõ nyilatkozatát is, és természetesen publikálják is, mint püspökkari állásfoglalást. A kisebb vétkeseket, sok százat, civileket és papokat egyaránt, elbocsátják munkahelyükrõl, s ezek fizikai munkát kényszerülnek vállalni. A földalatti szervezkedõk bebörtönzése folytatódik 1974-ig.

7. A II. vatikáni zsinat tárgyalási szüneteiben lábra kap egy folyosói vélemény: jobb, ha vannak püspökeink, mintha nincsenek. Ennek hatására is kezdi el VI. Pál a Vatikán keleti politikáját, melynek Casaroli érsek lesz a kivitelezõje. A Szovjetunió engedélyezi Kádárnak, hogy részleges megállapodást (nem konkordátumot, ami a Vatikán elsõ pákájának a világába tartozik) köthet a Vatikánnal, s megkötik azt 1964 szeptemberében. A Vatikán 15 év után újra szentelhet püspököket hazánk számára; olyanokat persze, akiknek szenteléséhez pártunk és kormányunk hozzájárul.

8. Ezután kezdõdik a tánc, a kállai kettõs: egyházhûség is, az ateista kormánynak engedelmeskedés is - egyszerre. Püspökök internálva még, papok börtönben még, és felértékelõdnek azok, akik kezdettõl fogva tudták, hogy csak a békepapság az út: a tárgyalás, a kompromisszumkeresés. (Schrotty ferences fõatya vallja még Mindszenty idejében: az Alföldön csak azért maradtak meg a katolikusok, mert a szeged-alsóvárosi ferences barátok hajlandók voltak a basa papucsát is megcsókolni.) Nálunk, Magyarországon, ropjuk ezt a táncot. De Márton Áron Erdélyben sohasem lépett rá erre az útra. A továbbiakban Mindszentyt a Vatikán rábírja, hogy elhagyja 1956. november 4-én választott lakhelyét, az amerikaiak budapesti követségét; ahova bemenekül, amikor a szovjet tankok leverik a magyar forradalmat. Majd ígérete ellenére VI. Pál üresnek minõsíti az esztergomi érseki széket. A részleges megállapodás erejében új és új püspököket szentelhetünk. Lékai László is püspökké lesz. Elõbb Veszprémben, majd apostoli adminisztrátorként Esztergomban, s Mindszenty halála után, 1976-ban, õ lesz az esztergomi érsek, a prímás, a bíboros. S ezzel vége az 1944-tõl 1976-ig tartó korszaknak, a rendetlenség korszakának, a második páka idejének. A trón elérte, amit akart. Negyedszázadot dolgozott érte.

9. Az új prímásnak rendet kell teremtenie. Már 1976 szeptemberében levelet kap Lékai az ÁEH-tól, melybõl megtudja, hogy Bulányi nem is az államnak, hanem az egyháznak az ellensége. 1976 decemberében a püspöki konferencián ki is osztja tehát Szendy spirituális (majd püspök és érsek lesz belõle, meg a hit védõje) dolgozatát: Bulányi - alighanem hiányos teológiai képzettségbõl fakadó - tévtanításairól, s kiosztja még külön minden egyházmegyés püspöknek a maga egyházmegyéje bulányista papjait felsoroló névsort, megbüntetésük céljából. Ez már sok a püspököknek. Endrey váci püspök a cédulájára néz, és felszólal: a legjobb papjaim, pertu barátaim. Más püspökök is tiltakoznak. A püspökkari titkár, Cserháti, nem szólal fel, de beszél a cédulán szereplõ papjaival: volt, aki a nevedet sem hallotta még; volt, aki hallott már rólad, de még nem találkozott veled; s volt egy olyan is, aki látott is már - mesélte nekem. Azaz minden buzgó papot lebulányistázott az ÁVO utódszerve, s parancsára Lékai is. Évek kellenek, amire a trón meg tudja törni a velük szemben még renitenskedni próbáló püspökök ellenállását.

10. 1977 elején személyesen találkozom Lékaival. Nagyon kemény a találkozó. Lékai: papok csak erkölcsi okokból kerülnek börtönbe. Én: egyházam bíborosa beszél így? Most csak Lénárd atya van börtönben, róla állítja ezt? Két óra után kikísér, felsegíti kabátomat. Késõ este van már, s a lehallgatókészülék távolában megkérdem az idõsebb testvért: hogyan bírja ezt? Õ nagyon halkan felel: viszszaadom én nekik ezt az ügyet. Nem tudta nekik visszaadni. Nyilatkoznia kell mindenfajta kisközösség ellen. De segít neki a Bokor: 1979-ben elkezdi a katonáskodás megtagadását. Lékai most már újra nyilatkozhatik, és külföldön, az Il Regno folyóiratban, 1981-ben: Magyarországon is vannak kisközösségek: jók, amelyek tisztelik az állam törvényeit, s engedelmeskednek a hierarchiának, mint a Regnum; és rosszak, amelyek nem tisztelik a törvényeket és nem engedelmeskednek a hierarchiának, mint a Bulányi atya közösségei. A Vatikán utazó nagykövete, Poggi érsek meg 1981 tavaszán közli velem a Hilton szállóban, hogy Miklós Imre, az ÁEH elnöke szabad utat biztosít minden kisközösségi munkának, ha abbahagyjuk a katonáskodás megtagadását. A Bokor nem hagyja abba. Mit ér nagylelkû ajánlata, ha az ára Jézus tanításának megtagadása? Ez a Jézushoz tartozás választja szét a magyarországi kisközösségeket: a Jézushoz hûnek lenni akarásunk meg a többi kisközösség belenyugvása az évezredes keresztény hagyományba, az ellenséget-ismerés, a háborúzás, a katonáskodás folytatásának a hagyományába. Tomka a focoláré színeit viseli, Blanckenstein Miklós, ma már magas egyházi méltóságokban, a Regnumét. Így ír a Bokorról: \textqq{A legtöbbjüket önmagában nem azért csukták le, mert keresztények voltak, hanem mert megtagadták a katonai szolgálatot} (Heti válasz, 2005/11.). Vajon Blanckenstein nem tudja, hogy a Bokor tagjai Jézus követõi, s mint ilyenek, nem esküsznek fel a gyilkosságra? Tudatosan csináljátok a ködöt? - Tomka történelemkönyve mindezekrõl semmit sem tud. Tudhatna a szerzõ, ha akarna. De nem engedi az apologetikus szándék: a történelem meghamisítása.

11. 1981 õszén Lékai teológiai dialógusra hív, s ha nem megyek el, kánoni büntetést helyez kilátásba. Elmegyek tehát, s a dialóguson közli velem, hogy õ és a jelen levõ professzorok hivatalból képviselik az egyház tévedhetetlen tanítását. Csak írásban feltett kérdésekre vagyok hajlandó válaszolni. Megkapom postán a kérdéseket, s elkészítem a válaszokat, melyek nyomán a Püspökkari Konferencia közli velem hat tévedésemet, s kívánja, hogy vonjam vissza õket. Közlöm írásban, hogy a hat téves tétel egyikét sem képviselem, ezért nem is tudom visszavonni azokat. Nem válaszolnak, hanem 1982 júniusában megszületik az ítélet. Gál, Vanyó, Rózsa, Erdõ professzorok véleménye alapján a Püspökkari Konferencia döntést hoz: a vizsgálatot a maga részérõl lezárta, és a vitatott nézeteket felterjesztette Rómába a Hittani Kongregációhoz. Addig is megvonja tõlem a nyilvános misézés, igehirdetés és a szentségek és szentelmények kiszolgáltatásának jogát... a fõtisztelendõ papság pedig tartsa távol magát megnyilatkozásainktól és összejöveteleinktõl, ilyenek megrendezésére ne nyújtsanak lehetõséget. Nyögvenyelõs bizony ez az ítélet, mert tévtanítások miatt kiközösítés meg (a felvilágosodás koráig) elégetés jár az egyház õsi gyakorlata szerint! Kitalálnak - alighanem segít nekik ebben is a trón - egy, az egyházjogban eddigelé még soha senkivel szemben sem alkalmazott büntetést részemre: a magyarországi egyházmegyékben nem mûködhetem nyilvánosan. Erdõn-mezõn, lakásban igen; s ha volna útlevelem, Bécsben már templomban is misézhetnék. Mindezeket Tomka tudhatná, mert harmincezer példányban - dokumentumokkal együtt - olvasható az egész Kárpát-medencében az 1989-ben, az Új Idõ könyvek sorozatában megjelent Páter Bulányi címû könyv.

12. Fel van adva tehát a lecke Ratzingernek, az idõközben vatikáni államtitkárrá elõléptetett Casarolinak, s az egyházban mindenért személyesen felelõs pápának is. II. János Pálra is hivatkozva kell Ratzingernek válaszolnia, mégpedig Miklós Imre, pártunk és kormányunk, s a mögötte álló Moszkva kívánsága szerint - és a Vatikán keleti politikájának jegyében. Nem könnyû a feladata. Ratzinger három évet vár. Nem várhat tovább, s a negyedik évben, 1985 júliusában elküldi hozzám követét, Zakar Polikárpot, a jelenlegi zirci apátot, akkor római tanárt egy pápai egyetemen. Hozza magával a Hittani Kongregáció 12 pontját, a számomra a zsinati szövegekbõl szerkesztett Hitvallást, hogy írjam alá. Aláírom, és kérem kiegészítését még egy zsinati szöveggel: Az isteni törvény rendelkezéseit lelkiismeretében fogja fel az ember... stb. Hoz magával hét szövegrészt is a Lékaiéktól felterjesztett írásaimból, hogy mondjam el, mit értek azokon. Elmondom, hogyan értem õket. A hetedik szövegem magyarázataként ezt mondom: ...itt és most, Magyarországon két pasztorális koncepció érvényesül: tenni azt, amit a kormányzat megenged, vagy tenni azt, ami valóban alkalmas lenne a lelkek szolgálatára. Az elsõ módot választókat minõsítik engedelmeskedõknek, a másik módot választók pedig felfüggesztési és börtönveszélyben élnek, s ezeknek kelti - mint engedetlenkedõknek - rossz hírét a püspöki kar. - Mondhattam volna így is: a Vatikán már félretette a maga második pákáját.

13. Ratzinger 1986 elején levelet küld nekem, melyben téves tanításaim visszavonását kívánja tõlem. Válaszul egy német nyelven írt egész könyvet írok neki; az anyanyelvén, hogy kikapcsoljam a félrefordítás lehetõségét. Ennek hatására Ratzinger 1986 szeptemberében válaszol: nem kell már visszavonnom semmit, csak fejezzem ki nyilvánosan ragaszkodásomat az egyház tanításához, mert e levelének, melyet a Szentatya is jóváhagyott, mindenképpen meg kell jelennie. (Ugyan már, miért kell? A keleti politika és Moszkva miatt!) Kifejezem ragaszkodásomat. Ratzinger: nem világos a ragaszkodásom. Újra kifejezem. Erre már nem is válaszol, hanem 1987 júliusában megjelenik a magyarországi sajtóban Ratzinger 1986. szeptemberi levelének teljes szövege. Miklós Imre dühöng, hogy miért bánik Ratzinger ilyen kesztyûs kézzel Bulányival. Tanbeli elítélést várt volna, ami kiközösítéssel jár. Nem kapta meg, amit várt. De elég volt neki az is, amit kapott, mert Ratzinger nem vizsgálta felül kánoni helyzetem, azaz maradt érvényben a magyar püspökök öt évvel korábbi jogfosztása.

14. Mindez a Vatikán keleti politikájának a következménye. Ez van, ha egyszer jobb, hogy vannak püspökeink, mintha nincsenek. Ugyan kinek jobb? Marxista történész (Gergely Jenõ) szerint is a keleti politika gyorsította fel az elvallástalanodási folyamatot. Tomka pedig mondhatja, hogy csak egy-két százaléknyi lehet a másoknak ártani akaró jelentéseket küldõ papok aránya. Valóban, ez az egy-két százalék teljesen jelentéktelen, mert egy-két gyenge jellemû ember a papok között is akadhat. Csak a jó szándékú beszervezettek a jelentõsek, és akik minden beszervezés nélkül trafikálnak az ateista hatóságokkal, az ügynökök beszervezõivel. Ezektõl a jó szándékúaktól (a 95 százaléktól) rohad meg a levegõ, s megy tönkre Jézus ügye. Miért? Azért, mert folytatják az emberiség megváltatlanságát. Nem járják Jézus útját, aki nem kenekedett a trón és oltár szövetséghez, s nem ment egyezkedni Kaifással. Csak a maga, az ország dolgát tette, mint korunk szentje: Márton Áron is. Mikor avatják szentté? Mondjuk a már boldoggá avatott mustárgázos IV. Károly, s a keleti politika még szentté nem avatott nagymestere helyett!

15. Mindezekrõl Tomka nem tesz említést, pedig ezeket is tudhatná. Nem a Szentszék kiadójánál - az nem adhat ki tõlem semmit, könyveimet sem forgalmazhatja -, hanem csak a Bokor egyik kiadójánál 1993-ban, és kétezer példányban megjelent e történet minden részlete Nagypénteki levél címmel. Helyette az Apostoli Szentszék Kiadónál megjelent könyvével napnál is világosabbá akarja tenni, hogy látásom és a Bokoré milyen helytelen. Tehetetlen vagyok vele szemben? Amit én megéltem, azt nem jelenteti meg a szentszéki kiadó. Még elmondom a történetet, amit a Nagypénteki levél már nem hozhatott. 1993 elején, amikor aranymisémet készülök mondani, elõtte még megírom Ratzingernek, hogy én aláírtam 1985-ben Kongregációja 12 pontját, s õ kifogásolta, hogy hozzáraktam ahhoz egy tizenharmadikat is - mégpedig zsinati szöveget. Ezek szerint nem én vagyok az, aki nem fogadja el az egyház tanítását, hanem õ, a hierarchia. Amikor már tizenötödik éve tart egyházi megbüntetésem, 1996-ban újra írok neki: Hazámban 15 év után az apagyilkosoknak is megbocsátanak. Én letöltöttem az egyháztól rám mért büntetést. Ez hatott, s azt válaszolta a piarista generálisnak, hogy elintézi ügyemet a magyar püspököknél, s beírhatom a 13. pontomat is a 12 közé. A magyar püspökök kivárnak, s büntetésletöltésem 16. évében, 1997 szeptemberében nyilatkoznak: megszüntetik a korlátozó intézkedéseket (milyen szép szót találtak a 15 évig tartó büntetésre) - arra hivatkozva, hogy aláírtam, amit a Kongregáció kért tõlem. (Ez is a tények megmásítása: én már 85-ben aláírtam azt, miért vagyok akkor még 97-ben is büntetve?) És megint valami, még ennél is csúnyább: nem szüntették meg a korlátozó intézkedéseket máig sem, mert csak akkor misézhetek templomban, ha egy plébános meghív, és ha meghív, annak következményei támadhatnak; támadtak is, a plébánosra nézve. Általában elkerülik a plébánosok a hercehurcákat. A püspököknek kellett volna meghívniok, akik rám mérték 16 éve büntetésüket, és megvallva, hogy az állam parancsára tették, amit tettek - és bocsánatot kérve érte. Nem szüntették meg, csak nyilatkozták azt. Mi ez a magatartásuk? Hogyan nevezik az ilyet? S a vitathatatlan tény: a katolikus könyvesboltokból mind a mai napig ki vannak tiltva könyveim. S a másik tény: a világi hatalom minden nyomása ellenére sem lettem kiközösítve, felfüggesztve sem. Kedves Tomka Ferenc, a mi életünkben nincs olyan, amirõl nem beszélünk, s ha volnának (416. o.), akkor bizony ki volnék közösítve, fel volnék függesztve. Az általad említett igazi okok azok, amikrõl beszélünk, és most is azt tesszük. S hiába fájlalod, hogy ezeket vallja a magyar katolikusok közössége, s nem azt, amiket te írsz. Bizony nem azt, amit képviselnek a beszervezõk és egyes jó szándékú beszervezettek.

16. Kedves Tomka Ferenc, ha ezek után mégis úgy látod, hogy a katolikusok úgy látják a dolgokat, mint ahogy a Bokor és én képviselem, akkor ennek nem az az oka, hogy a valóságot mutatjuk meg az egyházüldözés és az ügynökkérdés dolgában? S ezen, Istennek hála, a te mostani könyved sem fog segíteni. Annál kevésbé, mert könyved személyemmel foglalkozó fejezetét azzal indítod, hogy hosszan és ájtatosan elmeséled, hogy a kisközösségi vezetõk találkozóján, a börzsönyi Borókáspusztán (389. és 409-411. o.) milyen infernális nézeteket is képviseltem én. A résztvevõk közül csak egy meghalt paptestvérünk nevét említed, senki másét, pedig oldalakat írsz a találkozóról, annak vezetõjérõl (ki volt az?), s arról, hogy megkérdezted a még élõket (kiket?) arról, hogy helyesen emlékezel-e az ott történtekre. Kedves Ferenc, nem emlékezel helyesen. Azt sem tudom, hol van a Börzsönyben Borókáspuszta. Sohasem jártam ott. Nagyon rosszul emlékezel. Ez is megérne egy sajtópert, ha hûségem Jézushoz nem tiltana nekem ilyesmit.

17. Borzalmas dolgokat csináltak az ateisták velünk az elmúlt fél évszázadban, de hát ezt ateista embertársaim tették. Hátha ez volt a meggyõzõdésük, s ki tudja, hogyan s mitõl megrontott lelkiismeretük mondta nekik, hogy ezt tegyék? Talán mi is felelõsek vagyunk azért, hogy ide jutottak. De Jézus ügye számára sokkal borzalmasabbnak gondolom, amiket a formálisan beszervezettek vagy csak be nem szervezettek - az ateista hatalommal tárgyalásba bocsátkozva - maguk csináltak. A segítõ jó szándékukkal. Azt is, amit most e könyveddel csinálsz. Mikor fogjátok észrevenni, hogy a Jézus hirdette Isten országának semmi köze ezekhez az ügyeskedésekhez? Hogy nem lehet Jézus országa szövetséges társa a szekuláris hatalomnak? Hogy le kell mondani arról, hogy õ segítsen minket, és mi segítsük õt? Hogy Jézus országa nem e világból való? Hogy a kalocsai érsek nem lehet Muhinál hadsereg-fõparancsnok? Hogy minden politikai ügyeskedésteket messze felülszárnyalják pozitív, jézusi hatásukkal azok a Bokor-fiatalok, akik három évet ültek Baracskán, mert nem ismernek ellenséget? Hogy ez az ügyeskedéstek akkora kárt okozott Jézus ügyének, amekkora kárt az elmúlt ateista fél évszázad hírbõl sem tudott okozni? Jeruzsálem, Jeruzsálem, térj meg a te Uradhoz, Istenedhez...

18. 1996 óta nem szólítottam meg a hierarchiát. Felesleges volt, ha egyszer a szó nem fedi a valóságot. De most Ratzingerbõl XVI. Benedek néven pápa lett. Egész életemben harcoltam Jézus ügyéért, és úgy, hogy egyházam elõtt is feddhetetlen legyek. S meg kell kérdeznem magunktól, magyar katolikus keresztényektõl, hogy XVI. Benedek akarhatja-e, hogy a valóságot nem fedõ, az 1997 szeptemberében elhangzott szó (megszûnnek a korlátozó rendelkezések) így, beváltatlanul maradjon? Hiszen azt ígérte a piarista generálisnak, hogy rendbe teszi ügyem. Magam a valóságot, a rendbe nem tevést is elviselem. De egyházamat terhelheti-e továbbra is, kilenc esztendõ után is ez a valóság, ez a meg nem felelés? Prohászka Ottokár Soliloquiáiban panaszkodott az esztergomi káptalan jozefinista szelleme miatt. II. József csak tíz évet uralkodott, de káros hatásait Prohászka száz év után is érzékelte még. Ami most folyik egyházunkban, a Tomka könyve által is képviselt, a világi hatalommal kenekedõ szellem, már lassan hatvan éve fokozottan is pusztítja-rontja egyházunkat. Mikorra fogja kinõni egyházunk e szellem káros örökségét? Nagyon ideje volna, hogy leáldozzon e szellem napja. Az, hogy nem felel meg a szó a valóságnak. Az, ami átlengi könyved, kedves Ferenc, majd minden oldalát. Az igazság tesz majd szabaddá minket (Jn 8,32) - mondta az, aki jó szándékkal sem, csak kötélvégen tárgyalt a hatalommal.

\end{document}
