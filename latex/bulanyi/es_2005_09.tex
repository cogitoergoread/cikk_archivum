% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Bulányi György}
\title{  Mi baj a püspökeinkkel? }
\date{2005, március \thanks{ÉS, 49. évfolyam, 09. szám } }
\maketitle

% \textqq{ }
(Nem zörög a haraszt...) Dobszay László szociológus hozzászólt egy teológiai kérdéshez: eretnek vagyok-e vagy sem. Konzervatív katolikusokhoz nem illik felülbírálni a Hittani Kongregáció ítéletét. A Kongregáció soha sem foganatosított büntetést ellenem, és ezenfelül - ha 15 év után is, csak 1997-ben - még meg is szüntette a hazai hierarchia 1982-ben nekem szóló tilalmát. Ez az 1982. évi tilalom teljes egyházjogi képtelenség: nem kiközösítés, nem felfüggesztés. Mindent tehettem továbbra is, amit egy pap tehet. Akárhol - kivéve a magyarországi katolikus egyház birtokában levõ objektumokban - misézhetek, prédikálhatok: erdõn, mezõn, réten, Bécs vagy Cleveland templomaiban úgyszintén, csak csonka kis hazánk egyházi épületeiben nem. Az eretnekkel nem így szokás bánni. Katolikuséknál sem, másutt sem.

De hát nem zörög a haraszt, ha nem fúj a szél. Nyolcadik éve már, hogy feloldották a tilalmat, s ugyan melyik templomban hallható szavam, melyik katolikus könyvesboltban kaphatók könyveim, melyik pap mer meghívni templomába misézni-prédikálni? Ma is a föld alatt élek, mozgok és vagyok, mert számomra az egyházban nem volt rendszerváltozás. Egyházam - legalábbis velem szemben - ugyanúgy viselkedik, mint 1964 után, 1989 és 1997 után - bizalmatlanul. Mi van itt? Ha eretnek, égessük el. Ha nem eretnek, hagyjuk beszélni. Ennek az ellenkezõje történik: dehogy eretnek, csak nem hagyjuk beszélni. Mi ez az összevisszaság? Mély zavar tünete. Mitõl van a zavar? Akármitõl is, ezt a zavart fogja Dobszay vevõkészüléke.

(Zökkenõ a szövetségben) Kezdetben vala a papkirály. Amikor pedig a szakosodás következtében külön személy lett a király, aki sereget vezet, és külön személy a pap, akinek dolga leesdeni a mennyei segítséget a sereg számára, akkor két személy lett a valaha egybõl. De maradtak továbbra is egyhasi testvérnek. Mióta a világ világ, azóta fejedelemnek és fõtáltosnak egy húron kell pendülnie. Hiszen még így is bizonytalan a gyõzelem! Ha Asztrik koronázza Istvánt királlyá, akkor Asztriknak azért kell Esztergomban imádkoznia, hogy sikerüljön négyfelé vágnia Istvánnak Koppányt. Ez az ezer esztendõsnél is régibb, õsibb, örök valami, ez a fõpap és a fejedelem egymásra utaltsága századunkban egy pillanatra megzavarodott. De csak nálunk. És csak húsz évre. Volt egy Mindszenty, aki azt mondta, hogy õ aztán nem tolja a kommunisták szekerét. Hát ez a történelmi abszurdum. Más véleményen lenned egy államhatalommal szemben csak akkor lehet, ha hadsereged is van. Ha nincs, akkor pofa be. Ne téveszd már össze a fõpap szerepét a prófétáéval. Az beszélhet, amit akar. Majd kivégezzük közakarattal. Én, a király, s te, a fõpap.

A Vatikán aggódva nézte, hogy mit csinál bíborosa. A végén el kellett dobnia, mint használhatatlant. A Vatikán csak 1945 és 1964 között "imádkozik a hallgató egyházért". Húsz év intervallum ez, s utána helyreáll az õsi állapot. Mondom csúnyán: az urak megegyeznek. Káposzta-kecske alapon: meg akarjuk szüntetni, hogy hülyítsétek az embereket! - mondja a kommunista fél. Igenis, folytatni akarjuk az egyház küldetését - mondja a vallásos fél, s utána kéz kezet ropogva ráz. Mert megszületik a megegyezés: ennyit és ennyit maszlagolhatjátok az embereket, ha ennek ellenében erõsítitek a béketábort, s nem bántjátok a békepapokat. Alku ez, kérem. Csinálják azt, amit lehet. Amit elfogadnak a Kremlben is, a Vatikánban is. S a megegyezõk fekete Mercedeseken suhannak. Nekik biztosan megérte. Biztosan? Haláluk közeledvén, sorban másképpen látták... Legalábbis az egyik oldalon.

S van az Isten teremtette ember, aki nem fõpap és nem király... a Jézus fajtájából való. Csak rendre, igaz szóra meg tisztességre vágyik. Annak kifordul a gyomra ettõl, s mondja a magáét. Csak három évig mondhatja, mert a trón és oltár legszentebb szövetsége (Pilátus és Kaifás, a ruhaszaggató) Golgotára juttatja.

Aki meg inkább élni akar, az jelentkezhetik. Az ellenségnél? Ne mondjuk ilyen csúnyán! Az uraknál. Értékelik ám ott a bizalmat. Azért kipróbálják õt. Ezenfelül a jelentkezõ papoknak bizonyos kvalitásokkal mindenképpen rendelkezniök kell. Decens életmódot kell folytatniok, posztgraduális tanfolyam elvégzéséhez szükséges gógyival is kell általában bírniok. Sem az állam nem akar kvalifikálatlan embereket a püspöki székekbe, sem a Vatikán. Mi bajunk van akkor velük? Tették azt, amit lehetett, s ami személyiségüktõl telik. A nem jelentkezõk mércéjével õk nem mérhetõk. Inkommenzurábilis e kettõ. Magyarul: ne akarjuk õket a másik mércéjével mérni. Az egyik használható ember, a másik pedig nem használható gondolatokban és tettekben leli kedvét. Az egyik nem tudja tenni a másikét. S a másik nem képes tenni az egyikét. Vannak tehát jelentkezõk és jelentkezni elfelejtkezõk.

Ismertem közvetlen történelmi közelrõl az 1945 elõtti püspöki garnitúrát. Kerkai Jenõ nem volt megelégedve velük, mert nem adták föld nélküli parasztjainak kishaszonbérletbe az egyházi nagybirtokokat. Én sem, mert nem rendelték el papjaiknak, hogy üljenek híveikkel a vasúti sínekre, amikor a kormány magyar állampolgárokat enged deportálni a megsemmisítõ táborokba. De ezenfelül nincs mit kritizálni rajtuk. Tették, ami tellett tõlük. Adminisztráltak, fogadták a hozzájuk fordulókat, bérmáltak, s szenteltek. Emberek voltak, mint mi.

Az 1945 és 1964 közöttieket is ismertem. Senki se irigyelje õket. Czapikot se, Grõszt se. Tojástáncot jártak. Fél lábbal a börtönben. Az is, aki azt mondta, hogy így. Az is, aki azt mondta, úgy. Példa: Mindszenty nem tárgyal - velük. A kis atya, Kerkai, aki a Demokrata Néppártjával megnyeri az 1947-es választást, tudja, hogy a nem tárgyalás abszurdum. Mindszentyt 1948 decemberében, Kerkait egy hónap múlva, 1949 januárjában tartóztatják le. Pár nap különbséggel kerülnek ugyanabba a börtönbe.

Ismertem az 1964 utániakat is. Kicsit gyengébbek voltak, mint a korábbiak, mert a jelentkezéshez kellett valami olyan is, amit szégyellnivalónak érzett a társadalom, s õk maguk is. De azért voltak közöttük, akik jelbeszéddel tudatták velem látogatásaim alkalmával, hogy most innen másik helyiségbe megyünk, ahol vélhetõleg nincs poloska. Volt, aki kijött velem a kertbe. Még Lékai is ezt súgta a fülembe, amikor poloskatávolba került: visszaadom ezt az ügyet nekik! Nem tudta visszaadni, de akarta. Utódja többször is mondta nekem: kedves Atya, én csak engedelmeskedtem. A náluk jelentkezés egyúttal belépõ volt a Vatikánnál jelentkezésre is. A nem jelentkezõkkel a Vatikán sem csinálhatott semmit, azokat nem tudta felhasználni (értsd: püspökké tenni). Mit akarunk számon kérni tõlük? Plébánosokat látogató buzgalmat? Ugyan már! Ez a kisközösségek stílusa. Az Állami Egyházügyi Hivatal megszervezte a püspökök életét. Nem hagyott nekik lukasórát. Döbbenetes, amit errõl vallott halála elõtt Cserháti, a pécsi püspök s a Püspöki Kar titkára. Megírtam a Népszabadságban.

Az 1989 utániakat is ismerem, s nem gondolnám, hogy gyengébbek volnának az elõzõ három korcsoportnál. Ugyan már, mit kellene elintézniök? Hívhatnak össze zsinatot, de nem választott, csak kinevezett emberekbõl. Beszéltethetik õket, de azok semmiben sem dönthetnek. A beszélgetések után a püspökök rendelkezhetnek, de csak olyat, amilyen nem eshetik kifogás alá a Vatikánban. Elönti õket az adminisztráció s a sok ember, akit fogadniok kell. Sem Francescókká, sem Helder Camarákká nem tudnak lenni. Jelentkeztek ugyan, a fiatalabbja talán már csak a valaha jelentkezetteknél... de ettõl még végzik a dolgukat. Mi bajunk volna velük?

(A Bokor a bûnös) 1952 nyarának végen Jámbor Árpád ávós õrnagy úr a Fõ utcában mondja nekem: "Ahova maguk betették a lábukat, ott megrohadt a levegõ."

Nagyon betette a lábát a Bokor a hazai katolikus egyházba. Élete egy szakában biztosan találkozott vele minden érdekelt személy, még ha késõbb püspök is lett belõle. A láb-betevés következménye az irritáció. Mindenkit irritál, hogy mi fogyó vagy növõ létszámmal másképpen gondoljuk a dolgokat, mint ahogyan a dolgokat gondolni kellene. Akkor is gondoljuk, ha nem kapunk katedrát. Akkor is, ha csak kicsiny falvakban élhetnek papjaink. Akkor is, ha folyóirataink nem terjeszthetõk a templomokban; akkor is, ha könyveinket nem árulják boltjainkban. Akkor is. Mindenki tudja, hogy vagyunk. Hogy állítunk és kérdezünk, s ennek nyomán nyugtalanságot váltunk ki. Fõiskolai tanulmányai folyamán ki-ki tananyagként találkozik tételeinkkel-történetünkkel, amelyeket a teológiai s azzal rokon fõiskolákon képtelenségeknek ítélnek a professzorok. De mégiscsak meg kell említeni ezeket a nyilvánvaló képtelenségeket! Mért? Mert azért mégsem olyan nyilvánvaló, hogy képtelenségek. Ezek a tételek és kérdõ mondatok vannak, s valakik számára elmondhatatlanul zavaró, hogy a hierarchia semmit sem tesz, semmit sem mond, pedig a bajok csõstül zúdulnak az egyházra, s a Bokor felõl pedig az hallatszik, hogy mindez természetes következménye annak, hogy a IV. században, Konstantin idején, Jézustól véglegesen elpártoltunk, s nem is lehet az emberiség dolgait rendbe tenni, amíg az oltár nem nyit különszámlát, függetlent a trónétól. Kerül, amibe kerül.

(Átvilágítási mese) Ha van különszámla, Rákosi és Kádár elrohasztja a gaz eretnekeket a börtönben, s ma nem kell félni az átvilágítástól. De hát nem volt, s most félhetnek valakik. Kitõl s mitõl? A hálátlan utókortól. A fiaktól és unokáktól, akik ma attól gazdagok, hogy apáik, nagyapáik vállalták, amit Sztálin, Rákosi és Kádár kívántak tõlük egyaránt. Attól gazdagok, mert az õ fiaik-unokáik voltak kedvezõ helyzetben, amikor 1989 körül megindulhattak hazánkban az eredeti tõkefelhalmozási folyamatok...

Szeretném megnyugtatni a félõket: ne féljenek! Mondják, ha nem is nagyon büszkén, de bátran: mi csak segítettünk az országért felelõs pártnak és kormánynak. Senkinek a haja szála sem görbült meg, bár felelõsen voltak miniszterelnökök és miniszterek. Mért és hogyan akarnánk most tort ülni azok felett, akik csak segédmunkát végeztek a mérnök és fõmérnök urak számára. A segédmunkásokat és a takarítónõket ritkán kellett beszervezni, de ettõl fölfelé, ha valaki nem volt párttag, azért jó volt templomba nem járnia, s megtenni, amit az elvtársak bizalmasan kértek tõle. Ki nem tette meg? Hát, kérem, csak a hülyék. De az okosok megtették. S most jönnek, kérem, ezzel a III/III-as hülyeséggel. Kinek jó ez? Most a kormánynak. Ha errõl a képtelenségrõl beszél az ország, nem beszél valami másról. De alighanem duma az egész. Ezer lapnyi anyagot kaptam már a Történeti Hivataltól. Nem tudtam meg belõle semmit, de semmit. Zárolva vannak azok az anyagok, amikbõl megtudhatnék valamit. Kit érdekel? Engem nem. Ötven év elõtti legjobb tanítványaim elhúzódnak tõlem. Ugyan miért? Nem kell bizonyíték a Történeti Hivataltól...

Vannak jelentkezõk, s vannak a jelentkeztetõk, azaz az élni akarók. Vannak mások is: a boldog halni tudók! Utóbbiaknak nincs szükségük arra, hogy megnevezzék a halni nem tudókat.

Valamit illenék bevallani. A felelõs kormányférfiak mûködtetik a nemzetbiztonsági (III/III) szolgálatot. A Horthy-korszakban, a Kádár-korszakban meg a mostaniban. A kõbaltás kortól egészen odáig, amíg az állam el nem hal. Ne szemérmetlenkedjék már az államhatalom. A felelõsök hatalomban, dicsõségben... s a besegítõ és nagyon sokszor kényszerített spicliken meg elverni a port: csak szégyenkezzenek a gazok... Ez olyan méltánytalan, hogy hányhatnékom van tõle.

Egészen más a helyzet az egyház esetében. Akire hivatkozunk, az a trón és oltárszövetségének Golgotáján halt kereszthalált. Mért? Mert elviselhetetlen az, amit Jézus tanít: boldogok a szegények, és jaj a gazdagoknak, s mindenkinek egy dénár jár. Jézus számára az államhatalom, mint partner, nem jöhet számításba. Az egyháznak azt kellene meggondolnia, hogy akarja-e tanítani, amit Jézus tanított, s akarja-e Jézus útját járni. A II. Vatikáni Zsinaton azt szavazták meg a püspökök, hogy igen. Ha ehhez tartják magukat, akkor bevalljuk a múltunkat: a Szent István-i trón- és oltárszövetségtõl kezdve a Kádárral kötöttig. A Történeti Hivatal kellemetlen perceket okozhat csupán: hát az egyháziak is lefeküdtek? Kérem, mindenki lefeküdt, mert élni akartunk, s csak nagyon kevesen vállalták a halált vagy annak kockázatát.

Van egy sejtésem: valakik revolverezni akarják ezzel a püspököket, hogy ne jobboldalazzanak olyan nagyon.

\end{document}
