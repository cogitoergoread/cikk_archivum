% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Nyerges András}
\title{ Színrebontás - Alkotmány kontra szájbetapasztás  }
\date{2009, június 29 \thanks{ÉS } }
\maketitle


Méghogy páratlan merénylet a jogállamiság ellen az Alkotmánybíróság jogkörének szûkítése? Párját ritkító támadás? Inkább plágium vagy (ha jóindulatú akarnék lenni) egy történelmi minta szolgai másolása.

Az 1935-ös választások után huszonhárom esetben fordult elõ, hogy a Közigazgatási Bíróság (egy, a Kúriával azonos jogokkal felruházott, 1896 óta létezõ intézmény) a szavazással kapcsolatos törvénysértések miatt megsemmisítette a gyõztes politikai erõ, a Nemzeti Egység Pártja (NEP) képviselõinek mandátumát. A dolog a többségi párt számára kifejezetten dühítõ volt - az ország közvéleménye viszont úgy érezhette, hogy bár a helyzet pontosan olyan, amilyennek gróf Apponyi Károly felsõházi tag (\emph{Magyarország, }1936. jún. 20.) lefestette: \textqq{az egypárt-rendszer saját csalhatatlanságát ellentmondást nem tûrõen erõszakolja sajtóra, társadalomra, közületre, egyénre egyaránt}, s teszi ezt álszent módon úgy, hogy \textqq{igyekszik magát, mint a nemzet közvéleménye elõtt meghajló törvényességet feltüntetni}, azért még az ilyen irreális hatalmi túlsúllyal szemben is van hová fordulni jogorvoslatért.

S éppen ez volt az, amitõl a kormánypárti honatyák olyan kitörésekre ragadtatták magukat, amilyenek korábban elképzelhetetlenek voltak. Egy ilyen esetrõl dr. Lipták László emlékezett meg a \emph{8 Órai Újság} hasábjain (1936. máj. 17.): \textqq{Rá fog fizetni a Közigazgatási Bíróság! - kiáltotta a NEP-képviselõ úr a parlament ülésén. Sokan vagyunk még, akik tisztában vagyunk azzal, hogy rá fogunk fizetni, mert szót mertünk emelni az ellen, hogy felülrõl szítsák a demagógiát s mert szerény erõnket az alkotmányosság szolgálatába állítottuk. És sokkal többen fogunk ráfizetni, mint ahogy az urak gondolják. Mert arra a példátlanul kétszínû rendszerre, amely ünnepélyes nyilatkozatokat tesz az alkotmány mellett, de eltûri, hogy saját táborából fenyegessék a Közigazgatási Bíróságot, könnyen ráfizethet az egész magyar nép}.

A NEP azonban nem érte be ennyivel. \textqq{A kormány meg akarja reformálni a petíciós eljárást. A reform egyszerûen elvenné a bíráskodás jogát a Közigazgatási Bíróságtól s azt parlamenti zsûrire ruházná, vagyis a jövõben az a parlamenti többség ítélkezne a választási panaszok fölött, amelynek javára a bepanaszolt visszaéléseket, törvénysértéseket elkövették. Valamikor az alkotmányosság diadalának számított, hogy a petíciós eljárás jogáról az érdekelt fél lemondott és a bíráskodást a pártatlan Közigazgatási Bíróságra ruházta át. A reformkorszak ezen a téren is megelégelte az alkotmányosság diadalát. Nem is ok nélkül. A Közigazgatási Bíróság ítéletei megsemmisítettek egy csomó NEP-mandátumot. Érthetõ, ha a rendszer felhorkan és reform után kiált} - írta 1936. május 12-én a \emph{8 Órai Újság, }azt is szóvá téve, hogy ez a párt \textqq{most egyszeriben felfedezi, a bírói hatalom beleszólása a választások tisztaságába és törvényességébe - sérti a képviselõház szuverenitását}.

A Közigazgatási Bíróságon kívül még egy másik ellensúlya is volt a hatalmi gépezetnek. Kozma Miklós belügyminiszter hívta fel rá a figyelmet 1935. augusztusi helyzetjelentésében, hogy \textqq{a felsõház kétségkívül ellenzéki hangulatú. A kormány kevés olyan törvényjavaslat fog tudni a parlament elé terjeszteni, amelyrõl felsõház, ellenzék és a sajtó egy része nem állapították meg az alkotmánysérelmet}. Természetesen az, hogy a többségi párt törvényjavaslataiból ki is lehetne küszöbölni az alkotmánnyal össze nem egyeztethetõ mozzanatokat, szóba sem jöhetett, hiszen a NEP is, akárcsak szellemi utóda, erõbõl politizált. \textqq{A diktatúrás gondolat egy párttal azonosítja az országot, és a párt vezérével azonosítja az egész állami fõhatalmat, amelyet kisajátít a maga számára, és bírálat, ellenõrzés nélkül gyakorol, minden alkotmányos fék nélkül. Mindenhová be akarják csempészni magukat, minden társadalmi alakulásba, minden közületbe, minden egyesülésbe be akarják vinni a pártpolitikának azt a szellemét, amely függõséget jelent és éppen ezért káros} - mondta Eckhardt Tibor újévkor, a Független Kisgazda Párt országos választmánya elõtt. Ebbõl pedig az következett, hogy \textqq{a diktatúrás törekvések elleni harc mindenkitõl teljes helytállást követel, nemcsak a politikai életben, hanem a gazdasági boldogulás terén is, mert az alkotmányosságot és törvényességet meg kell védeni}. A helyzetet olyan kiélezettnek látta, hogy \textqq{az országnak választania kell: vagy az alkotmányosságtól, vagy Gömbös Gyulától akar-e megszabadulni?}

Antal István, aki miniszteri posztja dacára igazából Gömbös személyi szóvivõje volt, visszafordítva a vádakat így válaszolt az ellenzéki támadásokra (\emph{Pesti Napló,} 1936. jún. 28.): \textqq{A kormány és a többségi párt csak egyik kezét használhatja fel nemzetépítõ munkára. A másik kézzel meg kell küzdenünk a politikai defetizmus és politikai terror legváltozatosabb fegyvereivel, melyeket politikai ellenfeleink skrupulus nélkül alkalmaznak velünk szemben. A skrupulus nélkül alkalmazott metódusok közé tartozik a mi állítólagos alkotmányellenes szándékaink állandó kipellengérezése}. Hogy az alkotmányellenes szándék tényleg állítólagos volt-e, arra nézve eligazít bennünket a \emph{8 Órai Újság} 1936. május 10-i kommentárja: \textqq{A felsõházban, egy független testületben független férfiak bírálják és támadják a rendszert, mely mindent elkövet, hogy a függetlenség utolsó maradványait is kiirtsa a társadalomból. A támadások hangja higgadt és tárgyilagos. Választékos szavakba öltöztetett kritika sújt le a reformkorszak nagyhangú tehetetlenségére, az üres ígéretekre, a burkolt diktatórikus törekvésekre és arra a féktelen demagógiára, mely ezeket a veszedelmes vágyálmokat leplezi. A tárgyi érvek, jogos aggodalmak, melyek a felsõházban ízekre szedték a kormány reformját, sajnos nem jelentik azt, hogy a javaslat meg is bukott, nem jelentik azt, hogy sikerült gátat vetni a kormány kíméletlen hatalmi terjeszkedésének. A felsõház jogköre túlságosan szûk ahhoz, hogy ellenkezésének és aggodalmának érvényt szerezzen a törvényhozásban. Mégis tanúságot tesz arról, hogy bátor vélemény, független kritika, kíméletlenül õszinte diagnózis csak olyan testülettõl várható, melyet nem a kormány kegye verbuvált össze és nem törvénysértések halmazának köszönheti létét. Úgy látszik, épp ezért vigyáznak, hogy a szabad bírálatot minél kisebb jogkör ellensúlyozza.} Gömbös szerette volna a felsõházban is megváltoztatni az arányokat, s az õ kifejezett kérésére Kozma Miklós és néhány más NEP-szimpatizáns is bekerült a testületbe, mégsem jutottak túlsúlyba, így a szavazást érdemben nem befolyásolhatták. \textqq{A vezér választathat egy neki megfelelõ képviselõházat, a Közigazgatási Bíróság ítéleteibõl tudjuk is, hogy milyen eszközökkel, de ahol ezek az eszközök nem állnak rendelkezésre, ott, mint a felsõház esetében, csak olyan törvényhozó testület jöhet létre, amely a vezérnek nem felel meg. Ez a testület ugyanis az ország igazi közhangulatát fejezi ki s ez nagyon kellemetlen} - írta 1936. június 31-én a \emph{8 Órai Újság.}

A többségi pártot azonban nem olyan fából faragták, hogy lemondjon akarata bármi áron történõ érvényesítésérõl. Ha a felsõház a jogállamiság védelmében bármire nemet merészel mondani, akkor megnézheti magát: \textqq{A kormánypárt nagyszabású közjogi reformokon töri a fejét. Különösen a felsõházzal szemben vannak súlyos kifogásai. Keserû szájízzel gondolnak vissza azokra a kemény szavakra, melyekkel a felsõház nem egyszer megbélyegezte szervezkedésük módszereit. A felsõházat tehát sürgõsen úgy kell megreformálni, hogy vegye el tõle a kormány azt a keveset is, amivel e pillanatban még rendelkezik: a szabad vélemény, a független kritika jogát. Szerintük ez a kritizáló és okvetetlenkedõ testület egyáltalában nem kívánatos. De ha már nem lehet végképp betapasztani a száját, ami természetesen a legpraktikusabb eljárás volna, legalább reformálják bénává és tehetetlenné, hogy ne üthesse bele mindenbe az orrát és ne állhasson elõ kifogásaival.} 

\end{document}

