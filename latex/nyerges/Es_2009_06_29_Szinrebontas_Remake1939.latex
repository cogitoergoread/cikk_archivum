% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Nyerges András}
\title{ Színrebontás Remake, 1939  }
\date{2009, június 26 \thanks{ÉS LIII évfolyam, 26-ik szám} }
\maketitle


A május 28-29-én megtartott választások eredményében nem az volt a meglepõ, hogy a jobboldal nagy gyûjtõpártja hetvenszázalékos eredményt ért el és 183 mandátumhoz jutott - az igazi szenzáció a szélsõjobboldalra leadott kilencszázezer szavazat volt, a voksok 18 százaléka, ami számukra 49 mandátumot jelentett. Még a \textqq{vörös övezet}-ként számon tartott Pest megyében is 65 ezer szavazatot szereztek, Budapesten 72 000-et, és a második legerõsebb párttá lettek, maguk mögé utasítva a liberálisokat és a szocdemeket, mi több, gyõztek Nógrádban is, Nyíregyházán pedig ötezer szavazatot \textqq{vertek rá} a jobboldal nagy gyûjtõpártjára.

Ekkora siker tudatában a nyilas \emph{\emph{Nemzet Szava }}leszögezte: \textqq{Valljuk, hogy nem vagyunk szélsõjobboldaliak. A nyilasmozgalom távol esik a szélsõségtõl. Szélsõségek azok, akik baloldalról húzzák hátra az óramutatót, akik kicsinyes elgondolásaikkal visszafelé folyatnák a Dunát és a magyar történelmet.} A \emph{\emph{Magyar Szó}} pedig egyenesen úgy látta: \textqq{A nemzet döntése megnyugtató. Az irányjelzés elvitathatatlan és tökéletesen határozott: más politikát Magyarországon az elkövetkezõ években nem lehet követni, csak jobboldalit. A liberális múlt utolsó mohikánjai mögül eltûntek a tömegek. Az a párt, amely a legutolsó idõkig magát tartotta a magyar dolgozó tömegek egyedül jogosított képviselõjének, a végkimúlás hullafoltjait mutatja. Mint hatalmi tényezõ, máris megsemmisült.} Voltak, persze, akik azzal nyugtatták magukat, hogy a 183 mandátumot szerzett nagy párt felfogása igencsak távol áll a nyilasokétól. Az \emph{\emph{Új Magyarság}} vezércikke a választások másnapján mindenesetre nem a nyilasok elõretörését látta veszélynek, inkább egy másfajta politikai erõ vereségének örült: \textqq{A liberalizmus és demokrácia napja végképp leáldozott. Az ország közhangulata, egész lelki beállítottsága a jobboldal gyõzelmét, a nacionalizmus diadalát jósolta attól a pillanattól, hogy a választásokat kiírták. Útját komolyan már nem keresztezhette sem a judeo-liberalizmus, sem az a demokrácia, amelynek hitele és becsülete a tömegek elõtt régen elveszett. Ijesztõ vereséget szenvedett a marxizmus, melyrõl mindenki tudta, hogy hovatovább csak a zsidóság képviselete lesz. Tökéletesen eltûntek a liberális pártok, melyekrõl a nép úgy érezte, semmi közössége nincs velük. Ezeknek a pártoknak a tömegeit hódította el a szélsõjobboldal, bizonyságául annak a tételnek, hogy egy bizonyos politikából kiábrándult réteg a réginél radikálisabb, talán úgy is mondhatnók, szélsõségesebb kereteket épít magának.}

Az önmegnyugtatás mechanizmusának beindulását a nyilas \emph{\emph{Magyar Szó}} így észrevételezi: \textqq{A megmaradt vékony baloldali réteg és halkszavú sajtója épp úgy, mint a megduzzadt jobboldal, egyöntetûen a radikalizmus mumusával próbálja ijesztgetni a politikai analfabétákat s vigasztalni önmagát, hogy semmi baj nincs.} Azt illetõen is teóriák láttak napvilágot, hogy a szélsõjobboldal domesztikálódni fog, amint bekerül a parlamentbe, és azokat az eszközöket, melyekkel eddig (a jobboldal legnagyobb pártja ellen is) harcolt, tisztelettudóan a lomtárba hajítja. Hogy így lesz-e valóban, ahhoz adalékul szolgált a nyilas \emph{\emph{Magyar Szó}} június 2-iki interjúja: \textqq{Abból az alkalomból, hogy a Nyilaskeresztes Párt elsõ alkotmányos harcában, a most lefolyt választásokon nagyjelentõségû gyõzelmet aratott, felkerestük Hubay Kálmánt, a párt elnökét, hogy tájékoztatást kérjünk tõle.} A szélsõjobboldal vezére kapásból visszautasított minden bírálatot, és közölte: \textqq{Egyetlen pillanatra sem szédített meg pártunk világraszóló, nagy gyõzelme. Az volt a feltett szándékom, hogy miután magyarázatot kérek és kimagyarázkodást kapok az ellenünk irányított rágalomhadjáratra, mélységes magyar felelõsségtudattal, bölcs mérséklettel és nyílegyenes célkitûzéssel vívjuk meg a mai rendszerben nem a felelõtlen rágalmak, hanem a komoly érvek küzdelmét. Mély aggodalommal kell megállapítanom, hogy még mindig azt hiszik, szavazati jog nélküli suhancok lármás kis csoportja vagyunk. Sajnálom, hogy nekem fog kelleni megmagyaráznom, az ország második legnagyobb pártjával szemben más hangot illik, de más hangot is kötelesek használni!} Azt is széles körben találgatták, vajon honnét ered a nyilasok szavazatbõsége, kiktõl szipkázták el a voksaikat. A radikális szélsõjobb vezére sietett cáfolni a nem radikális jobboldal ama illúzióját, miszerint õk leginkább balról hódítottak el szavazókat. Kikérte magának a feltételezést, hogy \textqq{a jobboldali elõretörés nem egy eszme diadala. Ez azt jelenti, hogy a mindig ellenzéki emberek, az örökké nyugtalan és forradalmi elemek, amelyek ott állottak a vörösök között, állanak most a szélsõ jobboldalon. A marxi vörösök virágkorukban, 1926-ban 128~000 szavazatot kaptak és 1939-ben is 102~174 szavazatot értek el, tehát 13 év alatt a veszteségük 26 ezer szavazat. A Nyilaskeresztes Párt egyedül is 673~871 szavazatot kapott. Hogy 26~000 volt marxista hogyan tudott leadni csaknem 70~000 szavazatot az összes nemzetiszocialista pártra, az számtani rejtély...}

A lapnak ugyanebben a számában egy másik írás így fejti meg a nyilas sikerek kulcsát: \textqq{A Nyilaskeresztes Párt a választásokon bebizonyította, hogy a tömegek mögötte sorakoznak fel, és hogy mûködésében, taktikájának alkalmazásában, propaganda és szervezési módszereiben ügyesebb, erõsebb és okosabb volt, mint a többi. A nemzetiszocialista pártok a magyar választók szavazatának egyharmadát megkapták, holott nem is indultak minden kerületben...}

Milotay István az \emph{\emph{Új Magyarság}} június 4-iki számában annak elhitetésével próbálkozott, hogy egyelõre kár a jobb- és szélsõjobboldalt elválasztó ellentétrõl beszélni - essék szó inkább arról, hogy milyen erõket és milyen ádáz harcban gyõztek le. \textqq{A közvéleményt irányító sajtó 60-70 százaléka még mindig a zsidóság kezében volt s a hazudozás, a megtévesztés, a szellemi, lelki és erkölcsi ráhatás ezer fegyverével küzdött a bukásra érett jelszavak és irányzatok érdekében, hogy mentse a menthetõt az utolsó pillanatban is. Mennyit gyalázták ezek a jobboldali gondolatot, milyen keresztes hadjáratot vezettek vezérei és minden megnyilatkozása ellen! Mindent megpróbáltak, hogy lejárassák, kompromittálják, hitelét megingassák még hatalomra jutása elõtt, és íme, nem sikerült!} Milotay azt is jelezte, hogy annak is tudatában van, ami a jobboldal erõit nyugtalanítja: \textqq{Mondják, a jobboldali többség mögött nálunk is ott kél már, ott nyugtalankodik az ugyancsak jobboldali ellenzék, mint saját árnyéka. A jobboldali többségnek szembe kell néznie azokkal a szellemekkel, amelyeket maga szabadított ki a bûvös palackból s amelyek szabadjára engedve nem ismernek többé se megállást, se kíméletet...} Ha cikkét ezzel a felismeréssel zárja, ma tárgyilagos elemzõként hivatkozhatnánk rá. Milotay számára azonban csak a taktikai feladat volt a fontos: jóhiszemûnek, együttmûködésre nyitottnak próbálta mutatni a jobboldal nagy gyûjtõpártját, hogy ezzel semlegesítse a sértõdött és militáns szélsõjobboldalt. Ennek elérése végett az sem tûnt túl nagy áldozatnak, hogy leszögezze: \textqq{a szélsõjobboldali erõket, értve ezek alatt a Nyilaskeresztes Pártot és a többieket, nem lehetett volna többé kirekeszteni a magyar közélet ható tényezõi közül. Puszta erõszakkal való elnyomásuk vagy visszafojtásuk csak növelte volna ellenállásukat és hódító erejüket. A magyar jobboldali politika a szélsõségeket is a parlament küzdõterére hívja. A magyar szélsõjobboldalról nem tudjuk még, hogy mire készül, mire fogja fölhasználni azt a küzdõteret, amely számára most megnyílik...} Ezt követõen pedig így jellemzi a nyilasok pártját \textqq{...lehet belõle hasznos, sarkalló, fejlesztõ erõtényezõ, amely résen állásával nem engedi többé a többséget se letérni a megkezdett útról. Az az érzésünk, hogy a nagy célokat illetõleg alig van különbség a jobboldali pártok között}.

A kecsegtetõ ajánlatra Hubay Kálmán\emph{\emph{ A Nép}} hasábjain, pártja sikerének tudatában, teljes öntudattal mégis így válaszolt: \textqq{Mi nem mámorosodunk meg a gyõzelemtõl, mi nem ünneplünk, és nem bankettezünk, nem mondunk pohárköszöntõket és nem dicsérjük egymást agyba-fõbe. Ez nem a mi stílusunk. A mi stílusunk az, hogy hideg fejjel megállapítsuk a hibákat, személyi szempontokra való tekintet nélkül. A mi stílusunk az, hogy készüljünk a következõ, immár sorsdöntõ választásokra...} Végül leszögezte, hogy holmi \textqq{egy a tábor, egy a zászló}-stratégia szóba sem kerülhet: \textqq{Nem alkuszunk. Senkivel sem alkuszunk. Megyünk elõre a magunk magános útján.}

A választási eredmények egyik táborban sem vezettek igazi katarzishoz. Elmaradt az önvizsgálat, és mint a \emph{\emph{Magyar Szó }}június 2-án megírta: \textqq{a riadtságból és döbbenetbõl, mely a baloldalon úrrá lett a nemzetiszocialista pártok elõretörése miatt, a hazai liberálisok kezdenek felocsúdni. Már megtalálták a hangjukat. A tartalom a régi, a hang nem kevésbé...} Kár volna szépíteni: a nyilas orgánum ezúttal igazat állított. Arra sem figyelt fel a mégiscsak-demokráciát féltõ közvélemény, hogy valójában mi a szélsõjobboldal célja, pedig hangadói még csak nem is titkolták: \textqq{a most elkövetkezendõ nagy munkában a Nyilaskeresztes Pártnak részt kell vennie, még akkor is, ha ez a munka csak félmegoldásokat jelent, mert a félmegoldások is jobbak a maradiságnál - és mert elõkészítik a rendszerváltozást}.

S aki ebbõl sem értett, érthetett volna Meskó Zoltán június 18-i cikkébõl a \emph{\emph{Nemzet Szavá}}ban: \textqq{Nyilvánvalóvá vált, hogy a legközelebbi választások, bármikor következzenek is be, nemzetiszocialista többséget fognak eredményezni. Itt az ideje, hogy a nemzetiszocialista tábor a komolyabb feladatokra is komolyan felkészüljön!} 

\end{document}

