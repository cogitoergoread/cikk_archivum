% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{  Csurka István halálára }
\date{2012, február 04 \thanks{HVG 2012. február 04., szombat, 14:50} }
\maketitle


Az, amit Csurka -- hogy megnevezzük legnagyobb, legmélyebb szenvedélyének tárgyát -- \textqq{zsidónak} tekint, Otto Weininger és legnagyobb tisztelõje, Adolf Hitler óta egyértelmû kulturális képlet. E tekintetben, semmi kétség, Csurka náci volt meg fasiszta. De nem úgy volt náci, mint a Jobbik, amelynek indítékai között nem szerepel a magyar nép. Csurka a magyar népet a zsidónak tekintett belsõ szabadsággal szemben definiálta, a Jobbikot nem érdekli a magyar nép, csak a diadal: a csonkítás, a verés, az elhallgattatás. Az apokalipszis lovasai (tudjuk a Doktor Faustusból) hidegek. A Jobbik jéghideg. Csurka István gonosz szíve azonban forró volt. Szláv asszimilánsként imádta a magyart. A Jobbik nem szeret semmit. Csurka része a magyar történelemnek, a Jobbik kívül áll rajta, strukturális globálfasiszta.

Nyugodjék békében Csurka István, nem õ volt a legrosszabb.

Azon veszem észre magam, hogy bánkódom. Sajnálom, hogy meghalt. Ez nem képmutatás, még csak nem is merõ érzelmesség: van rá okom. Nem most veszem észre elõször. A szélsõjobboldal képviselõi közül õ egyedül tartozott a magyar értelmiséghez. Ahhoz a magyar értelmiséghez, amelynek a pusztulása -- a szerep tarthatatlansága miatt és ellenére -- annyira elkeserítõ.

Csurka ennek az értelmiségnek jellegzetes figurája volt, nyugodtan helyet foglalhatott volna A Mester és Margarita írószövetségi mellékalakjai között. Szûkös nyelvi készlete ellenére is elég jó novellista, a \textqq{jól megcsinált} (félkommersz) színdarab megbecsült és sikeres kismestere, nem igazán könnyed és gyors, de megbízhatóan mulatságos és érzékeny tárcaíró, meglehetõsen jó szemû megfigyelõje a fölszíni változásoknak az 1960/70-es években.

A szokásos pálya: egy kis ötvenhat, egy kis rendszerutálat, enyhe (és kevéssé tartós) balos fordulat hatvannyolc körül (mint oly sokaknál), elõlegek, magas honorok, összeköttetések, protekció, egy-két rendszerhû, de nem túl ízléstelen nyilatkozat, alkotóház, bemutatók, pia, póker, ulti, dácsa, életmûsorozat. Állítólag csajok is, de mint minden igazi kelet-európai mácsót, Csurkát is csak a férfiak érdekelték igazán, föl nem pillantott volna, ha gyönyörû nõ jött be az ajtón. De hát a legtöbb kelet-európai nõcsábászt nem érdeklik a nõk, csak a skalp meg a szex.

Csurka a magyar irodalomban olyan jól kipróbált Maupassant-, Csehov- és Molnár Ferenc-féle novellatípus mûvelõje volt (legnagyobb rövidelbeszélés-írónk, aki szerintem Móricz Zsigmond, nem ide tartozik). Mindegyik novellájában van moralizáló társadalombírálat, hangjuk -- rezzenetlenül -- a kiábrándultságé.

Amint már céloztam rá egyszer, ez a kiábrándultság (amely a szakirodalom szerint az ötvenhat miatti keserûségbõl fakadt; lehet) rokona volt a szocialista \textqq{dezillúziós} irodalomnak, a \textqq{Tûztánc} antológia csalódott kommunistáiénak, aztán meg Karinthy Ferenc, Ladányi, Moldova, Kertész Ákos ekkori alkotói korszakának. (Emlékszik még valaki Somogyi Tóth Sándorra? Vagy a funkcionárius elfancsalodás dokumentumaira, a Holt-tengeri tekercsekre és a Részeg esõre?) Az afölötti búbánatnak, hogy \textqq{a létezõ szocializmus} nem vetett véget az önzésnek, az anyagiasságnak, az egyenlõtlenségnek, az unalmas, kilátástalan, prózai, triviális életnek. Amelyben nincsenek magasabb eszmények -- kommunizmus vagy hazafiság -- , csak a szünet nélküli kínlódás a megélhetésért és az \textqq{érvényesülésért}, ahogy ekkoriban nevezték. Itt a megsavanyodott, pontatlan nosztalgia keveredett a cinizmussal -- ezt élvezték a \textqq{jól megcsinált} színmûvek lelkes nagykörúti nézõi. Sarkadi Imre, aki az egész al-mûfaj megteremtõje volt, nem volt cinikus, ezért is támadt mítosza. A megkeseresett népi, nékoszos kommunista vonásai bizonyára elhomályosulnak majd a Dörner-féle Új Színház fölújításaiban.

Amikor Csurka darabjait még játszották, senki nem tartotta õt \textqq{nagy drámaírónak}, õ maga se. Azóta nagy drámaíró, amióta a \textqq{de}-szindróma érvényesül. (\textqq{Nézetei elfogadhatatlanok, de nagy drámaíró} -- mondja a napilapos gyorspubli meg Tarlós. Ugyanennek volt a haszonélvezõje Makovecz. \textqq{Nagy építész, de nézetei elfogadhatatlanok.} Hát igen, még ez sem kizárt.)

Jó, de nem kiemelkedõ képességeivel ügyesen gazdálkodott, kihozott magából mindent, amit lehetett. De mint minden profi, ráunt a technikai természetû kielégülésekre. Kései írásaiban is ott van a rutin, de ezek nem szakmunkák. Ezek már a szívébõl jönnek. Világnézetileg és érzelmileg akkor lelt önmagára, amikor elkezdett az -- ó istenem -- magyar sorskérdésekkel foglalkozni, az ismert dilettáns módon. Dilettáns, de autentikus és õszinte az õ nemzeti publicisztikája. Az elsõ, erdélyi tárgyú nemzeti drámája -- annyi élesre köszörült körúti színmû, annyi Madách színházi diadal után -- szinte meghatóan balogsüti. Naiv és egy kicsit nevetséges. Ám az mégis nagy dolog, hogy valaki annyi kommersz kétértelmûség, célozgatás és \textqq{áthallás} után naivságra és ügyetlenségre képes. Mutatja, hogy itt igazi érzések támadtak.

Csurkát a demokratikus ellenzék tette tönkre. (Nem õ az egyetlen.) Amikor megízlelte az ellenállás oly csábító pátoszát, nem volt megállás. Elõször Konrád és Szelényi híres könyve ihlette meg, Az értelmiség útja az osztályhatalomhoz. Ebbõl azt a következtetést vonta le, hogy a ráció bûnös, hogy a kultúra végképp elzüllött -- Konrád és Szelényi nem egészen ezt mondta ugyan -- , hogy megújulásra, új megváltásra van szükség, amelyet a földosztásos és az ötvenhatos szocializmus nem lehetett képes megadni.

A könnyen kínálkozó nemzeti kiút -- kigázolás -- összeegyeztethetõ volt a demokratikus ellenzék emberi jogi praxisával és retorikájával az utódállami magyar kisebbségek sanyarú sorsának taglalásában, a velük való együttérzésben, a tiltakozásokban, amelyeket úgy-ahogy eltûrt (ha nem is mindig) a kései Kádár-rezsim, hiszen nem róla volt szó. (S amikor a nemzetiségi elnyomás problémáját nyíltan összekötötték a rendszer jellegzetességeivel, mint Csoóri a Duray-elõszavában, akkor ki is tört a botrány.)

Csurkát persze továbbra is kísértette a múltja. Ebben a múltban tanulta meg a politikai technikáit, amelyek az Aczél György-i logika alapján a személyes kapcsolatokon nyugodtak. Így lehetett -- Csurkától nem függetlenül -- az elsõ magyarországi ellenzéki szervezet, a Magyar Demokrata Fórum elsõ elnöke a Magyar Népköztársaság Mûvelõdési Minisztériumának osztályvezetõje, a Hazafias Népfront fõtitkárának, az MSZMP Politikai Bizottsága tagjának (azaz az állítólagos ellenfél második számú vezetõjének) a bizalmasa. (A \textqq{másik oldalon}, az urbánus antinacionalisták \textqq{oldalán} viszont az Új Márciusi Front -- Nyers, Vitányi, Vásárhelyi -- hasonló kísérlete viszont hálistennek nem sikerült.)

Csurka soha nem volt népi író. Mûveiben nyoma sincs a magyar parasztságnak, amely a régi magyar progresszió -- Adytól és Jászitól Szabó Dezsõig és Veres Péterig, Szabó Zoltántól Donáth Ferencig és Nagy Imréig -- legfontosabb gondja és témája volt. Kései, szélsõjobboldali publicisztikája Milotayra és Lendvai-Lehnerre (\textqq{Nomádra}) emlékeztet, nem Féjára és Kodolányira. Rajnissra, nem Oláh Györgyre. (Itt elnézést kérek az internetes olvasótól, akinek minderrõl fogalma sincs. Ugorja csak át nyugodtan.)

Ámde volt abban következetesség és tartás, hogy szembefordult Antall Józseffel és az úri jobboldallal (aki és amely azért Milotaynak tetszett volna). Csurka Istvánt -- egyesegyedül a magyarországi jobboldalon -- egészen a legutóbbi idõkig érdekelte és foglalkoztatta a magyar nép, õszintén aggódott a lecsúszás és a hanyatlás miatt, látta a magyar plebejus tragédiáját a kudarcos rendszerváltás zûrzavarában. Ezért a mai napig becsülöm Csurkát. Akkor is megszólaltatta a magyar vidék, a magyar kispolgárság -- jogos, indokolt és okadatolt -- szorongását, amikor úgyszólván senki más. Nevezetes írása, a Keserû hátország (amelyrõl Fehér Ferenc, nyugodjék, írt szép tanulmányt) akkor is ennek a tragédiának a legelsõ nagy dokumentuma, ha -- társadalomtudományi eszközök híján -- az elemzés pontatlan.

Fasiszta volt Csurka?

Igen is, meg nem is. Fasiszta volt, amennyiben ösztönös ellenszenvet érzett minden gyöngeséggel, szubjektivitással, kétellyel -- s emiatt aztán mindenfajta pluralizmussal -- szemben. Mozgósított volna mindent, ami magyar. Mit tekintett magyarnak? Kezdetben mindent, amit a plebejus, kispolgári ressentiment annak tekint. Amit az amerikai vulgáris szociológia \textqq{morális pániknak} nevez. Magyar az, amiben nincsenek benne a lázadók. A nõk. A melegek. A bohémek. A töprengõk. A kétkedõk.

Az, amit Csurka -- hogy megnevezzük legnagyobb, legmélyebb szenvedélyének tárgyát -- \textqq{zsidónak} tekint, Otto Weininger és legnagyobb tisztelõje, Adolf Hitler óta egyértelmû kulturális képlet, ahogyan Horkheimer és Adorno klasszikusan megfogalmazta: \textqq{Mindegy, milyenek a zsidók önmagukban. Képük mint a legyõzött képe tele van olyan vonásokkal, amelyeknek halálos ellenségük kell hogy legyen a totalitáriussá vált uralom: a hatalom nélküli boldogság, a munka nélküli bér, a határkõ nélküli haza, a mítosz nélküli vallás vonásaival.}

E tekintetben, semmi kétség, Csurka náci volt meg fasiszta. (Olykor meg egészen egyszerûen csak nacionalista, néha egyenesen nemzeti demokrata.) De nem úgy volt náci, mint a Jobbik, amelyhez csakugyan semmi köze. A Jobbik indítékai között nem szerepel a magyar nép. Csurka a magyar népet a zsidónak tekintett belsõ szabadsággal szemben definiálta, a Jobbikat nem érdekli a magyar nép, csak a diadal: a csonkítás, a verés, az elhallgattatás.

A Jobbik a szeretetlenség, a tradíciótlanság, a részvétlenség pártja. Csurkát vonzotta a nemzeti egység, a magyar erõ fantazmája: ezért állt utolsó gesztusaival Orbán Viktor pártjára, mert -- a maga módján -- Magyarország sikerét akarta, ami a Jobbiknak teljesen közömbös. Az apokalipszis lovasai (tudjuk a Doktor Faustusból) hidegek. A Jobbik jéghideg. Csurka István gonosz szíve azonban forró volt. Szláv asszimilánsként imádta a magyart. A Jobbik -- s a Jobbik egész nemzedéke -- nem szeret semmit. Csurka része a magyar történelemnek, a Jobbik kívül áll rajta, strukturális globálfasiszta.

S mivel magunk is részei vagyunk a magyar történelemnek, Csurka nekünk nem közömbös. Meggyászoljuk, mert gyászoljuk magunkat. Csurka sokat ártott a magyar népnek, mert a magyar nép sorsán gondolkodott. Úgy, ahogy tudott. Magyarország bizony Csurka országa is. Legyen neki könnyû a sír.

\end{document}

