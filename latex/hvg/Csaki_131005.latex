% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Csáki Judit}
\title{ Ügynökkérdésbe bonyolódott Pintér Béla  }
\date{2013, október 05 \thanks{HVG } }
\maketitle


A Titkaink címû elõadás sztorija jól bele van betonozva a nyolcvanas évekbe, de ez ne tévesszen meg senkit. A néptáncmozgalom élt, él és élni fog, hajdani ügynökeink pedig egyenesen virulnak.

A díszlet egyetlen óriási tekercses magnó, lehet például Tesla, Terta vagy Vörös Szikra -- olykor forog a hátsó falon, olykor megáll, néha a játszó személyek nyomkodják a gombjait, és sejtjük, hogy leginkább \textqq{felvétel} üzemmódban dolgozik. Van persze élõ zene -- nincs is táncház nélküle; márpedig ez itt egy táncház, ahol a kor hosszúhajú fiataljai (micsoda parókák, istenem! és Benedek Mari ki tudja honnan elõásott jelmezei, trapper-farmer!) rendes szocialista szabadidõs tevékenységgel múlatják az idõt, ez volt a szelep akkoriban, székely-lassú meg csárdás.

Aztán gyorsan kiélesednek az arcok a fekete-fehérbõl: Pintér Béla majdnem olyan összetett történetet tálal elénk rövidebb-hosszabb jelenetekben, mint a Kaisers TV Ungarnban. Retró -- mondanánk elsõ blikkre; és joggal, hiszen rengeteg jel utal arra, hogy szigorúan a nyolcvanasokban mozgunk.

Nemcsak az, hogy az egyik szereplõ, a Tatár Imre nevû -- akit Pintér Béla megint az õ megérzékítésre hangolt színészi eszköztárával egyszerûen-nagyszerûen odatesz elénk -- egy Vasfüggöny nevû szamizdat lapot szerkeszt, miközben szeretõje, Bea maga a szocialista embertípus. Õt Szamosi Zsófia alakítja hitelesen.

Mert mi ugyan nevetünk a valaha -- vagy sosem -- hallott frázisokon meg a Róna-meggyen, de õk halálos komolyak, akár egy szappanopera vagy egy valóságshow szereplõi; és ezzel máris oda a retró, mert egyenrangúan társul mellé a jelen.

Pintér szövegének ez a bravúrja: ahogy a pedofíliájával viaskodó férfi gyötrelme, öngyötrése és végül önbüntetése lehet itt és most, úgy az ennek révén keletkezõ zsarolhatóság is döbbenetesen kortársi jelenség, legföljebb az ügynöki beszervezésben nem merül ki a mai eszköztár. Fejlõdtünk, ugyanis.

És van itt két tönkre menõ párkapcsolat -- a fentebb említett mellett a pedofil férfié, akit Friedenthal Zoltán lehengerlõ reflektálatlansággal, szimpatikus érzelmi tágassággal empátiából fogalmazva állít elénk --, és mindkettõben egy gyerek, egy kislány és egy kisfiú, õk korunk felnõttjei. Terheltek erõsen, akár sikerre, akár kudarcra ítélte õket a gyerekkoruk.

Aztán lehet retrónak tekinteni a nyolcvanasok urait; Pánczél György elvtársat, aki a kor sablonrutinja szerint szervezi be és tünteti ki a kiszolgáltatott embert, de Csákányi Eszter frappáns férfi-portréjából az is kiderül, hogy ma legföljebb az öltönyök jobbak, a lényeg -- a zsarolás, a vélt vagy valós kiszolgáltatottsággal való visszaélés -- ugyanaz.

Csákányi egyébként egy másik kabinetalakításban laza, önálló gondolkodású pszichológust hoz -- ez is provokáció egy olyan korban, amely éppen ezt, az önálló, netán kritikai gondolkodást nem tûri. Lehallgatják õt is -- de meghal, még mielõtt a hatalmi erõszakszervezet utolérné.

Nem kevésbé súlyosak azok a momentumok és figurák, amelyek ugyan korba és rendszerbe ágyazottan bukkannak föl, de könnyedén ívelnek át korokon és rendszereken. Ilyen például a Thuróczy Szabolcs által megformált Szujó, aki táncosnak tehetségtelen ugyan, de tartótisztnek kiváló; s hogy összefüggés van a kettõ közt (vagyis önnön tehetségtelensége miatti frusztrációját használja energiaforrásnak a másik tevékenységében), azt nehezen köthetnénk kizárólag az átkos szocializmushoz. Szujó a bosszúálló típus: beépül és leigáz.

A mozaikos szerkesztésû történet szálai fokozatosan fonódnak össze, és egyre mélyül a tabló, amelybõl -- mondom újra -- távolról sem csak a közelmúltunk néz vissza ránk. Noha ez sem volna kevés: hiszen éppen a múlttal való tárgyilagos vagy szenvedélyes szembenézés hiánya a gyökere megannyi mai nyavalyánknak, és itt többre kell gondolnunk, mint az ügynökakták megnyitásának minden kormányzat általi elsumákolására.

Arra is például, hogy hogyan nyomul bele a hatalom a legprivátabb szférákba, házasságokba, párkapcsolatokba, gyereknevelésbe, meg arra is, hogy hogyan itatja át nemcsak a primer áldozatnak tekinthetõ nemzedéket, hanem még a következõt is. És megnyomorítja a cselekvõket, meg azokat is, akik csak a következményeket viselik; itt van például ez a Kata, Roszik Hella finom áldozat-játékában, aki vakságot és süketséget fogadva szeretné megtartani azt a férfit, aki a kislányát molesztálja.

Pintér Béla színházában a szöveg és az elõadás kapcsolata többnyire oly szoros, hogy szinte kizárólagosan feltételezik egymást -- vagyis ennek a szövegnek pontosan ez az elõadás felel meg. Úgy, ahogy van: a szereplõk játékon kívül is többnyire ott ülnek a játéktér két oldalán, a zenészek -- Pelva Gábor és Póta György -- be-belépnek egy-egy jelenetbe, és a lelkes törzsközönség humorban, iróniában is megkapja, ami hagyományosan jár neki itt. A színészek -- régiek és újabban csatlakozók -- mind flottul beszélik Pintér színházi nyelvét, melynek alapja a tökéletes és teljes bele- és átélés. A reflektálás a közönségre van bízva -- mi meg ebben vagyunk jók. Elhisszük, mert így van: Stefanovits Angéla kiskamasz Ferikéje zenei zseni, Enyedi Éva ugyancsak kiskamasz Timikéje pedig egyszemélyes embermentõ szolgálat.

Mindketten ki is teljesednek, éppen úgy, ahogy erre gyerekkoruk predesztinálja õket. A jelenbe ágyazott befejezõ jelenetben Pintér voltaképp csak felskiccel egy kiszámítható folytatást: az egykori Szujó tartótiszt miniszterelnökként, a hajdani komcsi Bea államtitkárasszonyként tünteti ki a fiatal zongoramûvészt, és vonja meg a pénzt a pedofil férfirõl elnevezett gyerekmentõ alapítványtól, amelyet az egykor molesztált Timike vezet. Bizarr ötlet, mert csupa naturalizmus.

A Pintér Béla rendezte elõadás azért felkavaró, mert pusztán tükör, és rémes a kép, amely visszanéz ránk.

\end{document}

