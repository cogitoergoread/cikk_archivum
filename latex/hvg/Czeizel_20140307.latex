% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Czeizel Endre}
\title{ Sokszor érzem úgy, hogy csõdöt mondtam  }
\date{2014, március 06 \thanks{HVG } }
\maketitle


\textbf{A nevéhez fûzõdõ családtervezési, felvilágosító és kutatási programokat leállították, az ezekre létrehozott intézményrendszert leépítették, az általa szorgalmazott magzatvédõ vitaminokat pedig a világ számos országában ma sokkal nagyobb arányban alkalmazzák, mint Magyarországon. Nincs tanítványa, aki folytatná a munkáját, ezért a több mint 30 ezer babának a világrajövetelében segítséget nyújtó Czeizel Endre mélységesen csalódott az életmûve sorsa miatt. A népszerû orvos-genetikus professzor annak ellenére új könyvön dolgozik és rendel, hogy tavaly leukémiát diagnosztizáltak nála, és jelenleg is kemoterápiás kezelést kap.}

\textbf{hvg.hu: Ha jól tudom, focista akart lenni, és szép eredményei is voltak, hogyan lett mégis orvos?~}

\textbf{Czeizel Endre:}~Így visszatekintve, életem egyik fõ tanulsága, hogy soha sem úgy alakultak a dolgok, ahogy terveztem, és tulajdonképpen a sors mindig okosabb volt nálam.~Fociztam a Vasasban, ifibajnokságot nyertünk, és ifiválogatottságig jutottam. Apám kisiparos volt, és mindenképpen azt akarta, hogy továbbtanuljak. Elõször történész akartam lenni, mert volt egy karizmatikus történelemtanárom, apámnak azonban az orvosi pálya volt az eszményképe. Érdekes módon nálam a kamaszkor alapvetõen konfliktus nélküli volt, így végül az orvosi egyetemre jelentkeztem.~

\textbf{hvg.hu: Fel is vették elsõre?~}

\textbf{Cz. E.:}~Nem, de aztán mégis. Bár apám festõ-mázoló volt, de a II. világháború elõtt a nagyapámnak jó nevû, számos szakembert foglalkoztató cége volt, emiatt \textqq{x-es ~származásúnak} nyilvánítottak (\emph{x-es, azaz egyéb, \textqq{polgári származású}, tehát nem munkás vagy paraszt, politikailag megbízhatatlan -- a szerk.}) Így esélyem sem volt bejutni az orvosi egyetemre, noha az érettségim kitûnõ lett. De szerencsére fociztam, és szerencsére a Vasasban. Eredetileg persze a Fradiban akartam játszani, de apám okos elõrelátása a Vasasba, a \textqq{munkásosztály} csapatába irányított. Elpanaszoltam kudarcomat az edzõmnek, aki a vezetõségen keresztül eljuttatott az akkori sportvezérhez, Hegyi Gyulához. Õ írt egy levelet Sárkány Jenõnek -- a Heim Pál Gyermekkórház akkori igazgatójának -- és ez õ ajánlásával bekerültem az egyetemre.

\textbf{hvg.hu: Meddig tartott a sportkarrier, és mikortól akart orvos lenni?~}

\textbf{Cz. E.:}~Sajnos az elsõ egyetemi évben májgyulladást kaptam, ami elvitte a kondimat. Egyszerûen nem tudtam többé végigfutni kilencven percet, ami akkor nagyon megviselt, még az öngyilkosság is megfordult a fejemben. Abba kellett hagynom a focit, és \textqq{ha ló nincs, a szamár is kincs}-alapon elkezdtem tanulni. Plusz szerelmes is lettem szinte rögtön az elsõ napon egyik évfolyamtársamba, késõbbi feleségembe. Hajtott a versenyszellem, végül summa cum laude végeztem az egyetemet.~

\textbf{hvg.hu: Úgy tudom kezdetben szülész-nõgyógyász akart lenni, hogyan lett mégis genetikus?~}

\textbf{Cz. E.:}~Akkoriban a genetika még tiltott tudomány volt. Sztálin idején volt pozícióban Liszenko (\emph{Trofim Gyenyiszovics, az ukrán és a szovjet tudományos akadémia tagja -- a szerk.}), aki tagadta az öröklõdés és a genetika elveit. Szerinte, ahogy az embert, úgy a növényeket is a kommunizmus eszméire lehet szoktatni, és a mezõgazdaságban a termés növelése csak akarat kérdése. Azon genetikusok közül, akik ezt a baromságot nem fogadták el, többet kivégeztek vagy a Gulagra küldtek. A Szovjetunióban a genetikát egészen a hatvanas évekig imperialista ármánynak tartották. Ez engem akkor még nem érintett, mivel az egyetemen Semmelweis lett a példaképem, nagyon sokáig szülész-nõgyógyász akartam lenni. Már az egyetem alatt is dolgoztam a János-kórház szülészetén, és már akkor is grafomán voltam, elég sok szakcikket írtam. Az ottani fõorvos arra kért, hogy vegyem be egy-két publikációmba, cserébe viszont azt csinálhatok az osztályon, amit akarok. Így már negyedik és ötödik évesként császármetszést is végeztem, és szüléseket is levezethettem. Aztán jött egy döntõ pillanat: orvostanhallgatóként általában én csináltam az orvosok helyett az adminisztrációt. Egyszer egy elvetélt magzat adatait írtam be az ûrlapba, ezt látva az egyik orvos, azt mondta \textqq{Hülye vagy? Ha lehúzod a WC-be, nincs papírmunka.} Engem ez akkor szíven ütött, és talán patetikusan hangzik, de akkor úgy döntöttem, ha Semmelweis az anyákat mentette meg, én a magzatokat fogom. Az egyetemi évek alatt abortuszt is végeztem, akkor nagyon büszke voltam, hogy milyen sokat vagyok a mûtõben, ma már minden egyes életet sajnálok.~

\textbf{hvg.hu:~ Mégis hogyan lett~ebbõl genetika és az Országos Közegészségügyi Intézet, hiszen ott kezdett el az egyetem után dolgozni?}

\textbf{Cz. E.:~}Ez 56-nak volt \textqq{köszönhetõ}.~A forradalom idején a Baross utcai klinika sebészetén amolyan sebesültmentõs voltam. A forradalom leverése után, amikor februárban újra elindult a tanítás az egyetemen, jött egy elvtárs, aki elmondta, mit is kell gondolni az õszi eseményekrõl, vagyis hogy mindez ellenforradalom volt. Én mindig is fejjel mentem a falnak, így amikor megkérdezték van-e kérdés, felálltam és közöltem, hogy igenis forradalom volt, csakúgy, mint az 1848-as. Vártam is utána, hogy kirúgnak, de mint késõbb kiderült, az illetékes elvtárs becsülte õszinteségemet, és megvédett a helyi pártbizottságtól. Így maradhattam, persze amikor lediplomáztam, kiderült, hogy káderlapomon \textqq{ellenforradalmárként} szerepelek. Így az egyetemen nem maradhattam, és végül a Közegészségügyi Intézetben kaptam állást.~

\textbf{~hvg.hu: A Közegészségügyi Intézetben mivel foglakozott?~}

\textbf{Cz. E.:~}Hivatalosan a májregeneráció volt a területem, de vezetõm, Kertai professzor más, magzati témákat is engedélyezett számomra (\emph{Kertai Pál a Debreceni Egyetem professor emeritusa, népegészségügyi tankönyvek szerzõje, az ÁNTSZ elsõ tisztifõorvosa 1991 után -- a szerk.}). Viszont ekkor még mindig szülész akartam lenni, mellékállásban a János-kórházban dolgoztam, és 30 évesen megvédtem kandidátusi disszertációmat. Ekkor jelentkeztem a szülészeti klinikán, de nem volt státusz. Ezt követõen az élet megint csavart egyet a sorsomon. 1965-ben Hruscsov ellátogatott az Egyesült Államokba, ahol megmutatták neki a hibrid kukoricát és világossá vált számára, hogy a genetikával milyen eredményeket lehet elérni a mezõgazdaságban. Hirtelen engedélyezett tudománnyá vált a genetika. Részt vehettem Tihanyban egy továbbképzésen, melyet dán szakemberek tartottak, ahol rájöttem, hogy a genetika kínálja a legjobb lehetõségeket a magzatok életének megmentésére.~

\textbf{hvg.hu: Az, hogy Ön volt ennek a tudományágnak az egyik hazai úttörõje, mennyire nehezítette vagy könnyítette meg a munkáját?~}

\textbf{Cz. E.:~}Haynal Imre mondta, hogy az autodidakta az, aki önmagától ökör. Vagyis ha nincs kitõl tanulni, annak vannak elõnyei is, hiszen nem ülnek az ember nyakába a \textqq{nagy öregek}. Persze az úttörõségnek megvannak a hátrányai is, minden ösvényt nekünk kell kitaposni, azért pofára is eshet az ember. Ráadásul meg kellett küzdenem saját magammal is, elsõ generációs értelmiségiként tele voltam kisebbségi komplexusokkal. Sokkal hátrábbról indultam, mint azok az egyetemi társaim, akik másod- vagy harmadgenerációs orvoscsaládból jöttek. Õk sokkal nagyobb és más tudással kerültek be az egyetemre, mint én: nyelveket beszéltek, és sokkal mûveltebbek voltak. Nekem nehezebben nyíltak meg a kapuk, kevés patrónusom volt.~

\textbf{hvg.hu: Ez azért elég magányos útnak hangzik.~}

\textbf{Cz. E.:~}Az is, a mai napig. Új utakon elindulni, megküzdeni az elõítéletekkel, a rossz szokásokkal, a butasággal. Sokszor szélmalomharc. De ugyanakkor izgalmas is volt, beleszerettem a magzatvédelembe és a genetikába.

\textbf{hvg.hu: Ráadásul nem is az alapkutatásban vett rész, hanem egy teljesen új módszert dolgozott ki. Miért?~}

\textbf{CZ. E.:}~Igen, ez volt a következõ csavar szakmai életemben. Kezdetben én is nagy dolgokat akartam felfedezni a laboratóriumban. A hatvanas évek végén és a hetvenes évek elején azután kaptam egy dániai, valamint egy angliai ösztöndíjat. Ekkor jöttem rá, hogy Magyarországon az alapkutatásban nincs annyi pénz, amivel komoly eredményeket lehetne elérni. Ezért a hazai viszonyokhoz alkalmazkodva megteremtettem a közegészségügyi genetikát, aminek az alapja az epidemiológia. Így Magyarország lett az elsõ a világon, ahol -- 1962-tõl -- kötelezõ volt az orvosoknak bejelenteni a fejlõdési rendellenességeket, és az erre alapozott nyilvántartás számos új lehetõséget kínált. (\emph{Az epidemiológia a betegségek elterjedésének statisztikai vizsgálatával foglalkozó orvosi tudományág.~Hagyományosan ez a fertõzõ megbetegedésekre terjedt ki, a fertõzés módjával és terjedésével foglalkozott, éppen megelõzhetõségük érdekében. Ma az epidemiológiának legalább olyan fontos területe a nem fertõzõ megbetegedések elterjedtségének vizsgálata, és ezen belül a fejlõdési rendellenességek és a genetikai ártalmak kutatása -- a szerk.)~}

\textbf{hvg.hu: Ez olyan fordított klinikai kísérletnek tûnik.}

\textbf{CZ. E.:}~Mert az is. 1989-ben egy Rinyaszentkirály nevû faluban 15 szülésbõl 11 gyermek valamilyen rendellenességgel jött világra. Ráadásul ebbõl hatan Down-kórosok voltak, ami 270-szeresen haladta meg az országos átlagot. Kiderült, hogy a helyi halastó halait egy trichlorfon nevû rendkívül toxikus szerrel próbálták parazitamentessé tenni, és bár tilos volt a horgászat, a szegény emberek kosarakkal az elpusztult vagy eszméletlen halakat kifogták és megették. Így elsõként sikerült bebizonyítani egy kémiai szer Down-kórt okozó hatását. Hadd mondjak még egy példát. 1975-ben megnõtt a végtaghiányos gyermekek száma. Rájöttünk, hogy ennek az az oka, hogy sok nõ -- aki nem akarta megtartani a terhességét, de a kérelmét elutasította az Abortusz~Bizottság az 1973. évi rendelet szigorítás után -- kérte az orvosát abortusz-indukcióra~(a vetélés beindítására), amely nagy adag ösztrogén beadását~ jelentette. Ez abortuszt nem, de lepénybevérzést és ezáltal végtaghiányt okozott. Javaslatunkra 1979-ben be is tiltották ezt a módszert. A Veleszületett Rendellenességek Felügyeletét 1973-ban hoztuk létre, majd 1980-ban a Veleszületett Rendellenességek Kóroki Monitorját. A kötelezõ terhesgondozás során felvett adatok alapján ismertük a nõk életkorát, foglalkozását, betegségeiket, gyógyszerszedési szokásaikat és~káros szenvedélyeiket a terhesség alatt. Minden rendellenes gyermeket szülõ várandós adatait két egészséges újszülöttet világra hozó kontroll terheshez hasonlítottuk. Így olyan, a világon akkor egyedülálló adatbázis jött létre, amelyben tökéletesen kutathatóak a rendellenességek okai. Kiderült, hogy a magas láz a terhesség kritikus idõszakában 30 százalékkal növeli bizonyos fejlõdési rendellenességek gyakoriságát. A Kóroki Monitor szerint a jelenleg Európában forgalomban lévõ 8200 gyógyszer közül viszont összesen csak 41 okozhat fejlõdési rendellenességet.~

\textbf{hvg.hu: Ehhez képest egy egyszerû fájdalomcsillapítót sem nagyon ajánlanak a terhesség elsõ és harmadik trimeszterében.~}

Cz. E.: Sõt, nálam hetente megjelennek síró kismamák, akiknek az orvosuk valamilyen gyógyszer szedése miatt a terhesség megszakítását ajánlja. A Contergan-botrány óta (\emph{ez a gyógyszer végtaghiányos rendellenességet okozott a magzatokban~-- a szerk.}) a gyógyszergyártók szinte minden készítmény használati utasításában elriasztják a szedéstõl a kismamákat a terhesség alatt.~Amikor engem ilyen okból keresnek meg várandós anyák, az esetek döntõ többségében azt tanácsolom, hogy nincs szükség a magzat elveszejtésére, mivel az adott gyógyszer nem növeli a fejlõdési rendellenesség kockázatát. Az én álláspontomat a Kóroki Monitor adatain túl egy másik kutatás is megerõsítette. Budapesten és környékén évente mintegy száz terhes nõ próbál önkezével véget vetni az életének nem kívánt terhesség miatt, miután vagy a párjával vagy a családjával konfliktusba kerül. Szinte mindegyikük nagy adag gyógyszert vesz be, amit azonban a gyors orvosi beavatkozásnak köszönhetõen általában túlélnek. Csaknem 1500 ilyen anyukának az újszülöttjét vizsgáltuk meg, és közöttük csak minimálisan volt magasabb a fejlõdési rendellenesség elõfordulása. Egy várandós, aki 120 szem nyugtatót vett be, és három napig feküdt eszméletlenül, késõbb teljesen egészséges kislányt szült. Tehát még a gyógyszerek nagy dózisának a bevételekor is csak kevés magzatban kell számolni fejlõdési rendellenességgel. A WHO felfigyelt erre a vizsgálatra, és az volt a terv, hogy a mi irányításunk mellett Európa többi országában is értékelni kellene az ún. toxikológiai kórházakban a terhességek kimenetelét,~hiszen az ilyen extrém gyógyszeradagok alapján -- ami szinte klinikai kísérletnek felel meg -- egyértelmûen bizonyítható egy-egy készítmény magzatkárosító hatása vagy ennek ellenkezõje. Sajnos nem volt itthon e programra fogadókészség.~

\textbf{hvg.hu: Hogyan ítélje meg egy szülõ a születõ gyermek fejlõdési rendellenességének kockázatát, amikor egy genetikus százalékos arányokat szokott emlegetni?}~

\textbf{Cz. E.:}~Mondok egy példát. A jelenleg legveszélyesebb pattanás elleni gyógyszer kora terhességben a magzatok 25 százalékában okoz rendellenességet. Általában ilyenkor a magzat elvetetése mellett döntenek, pedig 75 százalék az esély az egészséges gyermek születésére, akit ilyenkor feláldoznak. A korszerû szûrõvizsgálatok, pl. ultrahang a terhesség 18-20. hetében segíthet e súlyos dilemma feloldásában. Éppen ezért azt ajánlom a várandósnak, hogy várjon döntésével legalább eddig, ami nagyon nehéz, hiszen az anyának már egy elõrehaladott terhességet kell adott esetben megszakíttatnia, viszont így esélyt adott az egészséges magzat életben maradására. Csak az említett pattanás elleni gyógyszer kapcsán így eddig hat egészséges magzat életét tudtuk megmenteni. Nagyon lényeges, hogy a genetikai tanácsadásra ne a terhesség alatt, hanem még a tervezett fogamzás elõtt sor kerüljön.

\textbf{hvg.hu: Emiatt hozták létre az Optimális Családtervezési Modellt.~}

\textbf{Cz. E.:~}Igen, és ebbõl a modellbõl jött létre az Optimális Családtervezési Szolgáltatás országos rendszere. Elképzeléseink szerint ezt kell megelõznie a fiatalok felkészítésének a családi életre, beleértve a~szexuális felvilágosítást is. A kilencvenes évek közepén a Nemzeti Alaptanterv keretében ajánlottuk, hogy a téma 33 órában vagy 16 órás osztályfõnöki foglalkozás keretében kerüljön be a 15-16 évesek tananyagába. Megírtam ehhez a tankönyvet, elkészítették a tanári segédkönyvet, több mint ezer pedagógust készítettünk fel e nehéz témák megbeszélésére. A második évben már több mint 500 középiskola vett részt ebben a programban, de aztán jött a kormányváltás, és az egészet kidobták az ablakon, mondván, megrontjuk a tizenéveseket a szexrõl meg óvszerrõl történõ tájékoztatással. Pedig azokban a nyugati országokban, ahol a családi életre nevelés a tananyag része, átlag két évvel késõbb kezdenek nemi életet élni a fiatalok, és jelentõsen csökkent az abortuszok száma is. Visszatérve Optimális Családtervezési Modellre: ez Zuglóban és Gyulán, ahol elõször elindítottuk, beváltotta a reményeinket. A családtervezési alkalmassági vizsgálat, a 3 hónapos felkészítés a fogamzásra, valamint és a kora-terhesség fokozott védelme azt eredményezte, hogy a résztvevõk körében a koraszületés és fejlõdési rendellenesség gyakorisága a felére, az értelmi fogyatékosság és a méhen kivüli terhesség egyharmadára csökkent. E modellnek köszönhetõn váltunk képessé az ún. kettõs-vak kutatásban a magzatvédõ vitaminok fejlõdési rendellenességet megelõzõ hatásának az igazolására is. Mindezek alapján a WHO is támogatta a modellt: 1988-ban ez a szolgáltatás 34 központtal indult el, terveink szerint 180 ilyenre lett volna szükség. Azután jött a rendszerváltás, és ezek a központok anyagi és erkölcsi támogatás hiányában lassan megszûntek. Jelenleg csak néhány helyen végzünk ilyen szolgáltatást.\textbf{~}

\textbf{hvg.hu: Csalódott?}~

\textbf{Cz. E.:}~Mélységesen. Az Optimális Családtervezési Szolgáltatást szétverték, az iskolákban a felvilágosító programot megszüntették, a nemzetközi ajánlatot a terhesség alatti \textqq{önmérgezéses modell} koordinálására nem fogadták el, a Kóroki Monitort 2007-ben leállították, a kismamák többsége a terhesség elõtt nem szedi a magzatvédõ vitaminokat. (Hollandiában a leendõ terhesek 73 százaléka, Angliában 56 százaléka, nálunk 12 százaléka szedi.). Alkalmazását az OEP nem támogatja, miközben Olaszországban ezek a gyógyszerek támogatása 100 százalékos, Törökországban 85 százalékos, Argentínában pedig 75 százalékos. Nem taníthattam egyetemen, ezért nem sikerült tanítványokat kinevelnem, alapvetõen nincs, aki átvegye a munkámat. Akikre számítottam, ketten meghaltak, ketten külföldre távoztak. Sokszor érzem úgy, hogy csõdöt mondtam, vagy, hogy el kellett volna fogadnom 1982-ben a CDC -- amerikai járványügyi központ fejlõdési rendellenesség részlegének -- igazgatói posztját. Akkor azt gondoltam, hogy nekem itt van dolgom, és féltem, ha kimegyünk, a gyerekeim kint maradnak. Ma már õk vágják a fejemhez, hogy ez mekkora hiba volt.\textbf{~}

\textbf{Cz. E.: Ugyanakkor, a zuglói családtervezési központban van egy több mint 30 ezer fényképbõl álló \textqq{album}.~}

\textbf{hvg.hu:}~Ha jól tudom, 34 ezer kép van. Ezek azok a gyerekek, akiknek a szülei eljöttek tanácsadásra, a családtervezési központba, és ezután születtek. Igen, erre nagyon jó gondolni. De nézve a csökkenõ születésszámot vagy a sikertelen terhességekkel kapcsolatos statisztikákat, sokkal elõrébb is tarthatnánk.


\textbf{Elveszett Nobel-díj?}

Azt már korábban is ismert volt, hogy az ún. idegcsõ-záródási rendellenességek (nyitott gerinc = spina bidia és agy/koponyahiány = anencephalia) gyakrabban fordul elõ a szegény és iskolázatlan szülõk körében. Richard Smithells angol gyermekgyógyász ezt a táplálkozás különbözõségével magyarázta. Magyarországon ezek a rendellenességek 1000 várandósság közül 3 magzat esetében fordul elõ átlagosan. Smithells igazolta, hogy egy folsav tartalmú multivitaminnal e rendellenességek ritka ismétlõdésének 90 \%-a kivédhetõ. A kérdés az volt, hogy e rendellenességek gyakori elsõ elõfordulása megelõzhetõ-e ilyen módon. Czeizel és munkatársai bizonyították be elõször 5500 várandóst felölelõ kettõs-vak kutatásban, hogy a fogantatás elõtt és a terhesség elsõ három hónapjában szedett 0.8 mg folsavat tartalmazó multivitaminnal a rendellenességek 90 százaléka kiküszöbölhetõ. A felfedezés azért is jelentõs, mert a világon évente 800 ezer gyermek születik ilyen rendellenességgel. A felfedezést követõen az Egyesült Államokban lobbitevékenység indult, hogy Czeizel és Smithells Nobel-díjat kapjon munkájukért -- annak ellenére, hogy az orvosi Nobel-díjat ritkán adják ennyire gyakorlati felfedezésért. Ennek elsõ lépcsõjeként Czeizel és Smithells 2000-ben megkapta a Kennedy-díjat, amit ötévente adományoznak olyan tudósoknak, akik a legtöbbet tettek a gyermekekért. Ám Czeizel ellen akkor már Magyarországon családi állás megváltoztatása miatt büntetõeljárás folyt, így nem vette át személyesen a díjat, és ezzel le is állt a két tudós segítése a Nobel-díjhoz. Smithells 2002-es halálával pedig végképp elszálltak az esélyek. Czeizel 7 éves pere végül pénzbüntetéssel végzõdött, mert egy roma asszony esetében nem tudták kizárni az õ segítségét a magzat külföldi örökbeadásához. (Az asszony pedig 2. bírósági tárgyalásán egyértelmûen állította, hogy a Czeizel doktorral történt egyszeri találkozásakor ez a lehetõség fel sem merült.) E program keretében 70 nem kívánt terhességben sikerült örökbeadással megmenteni a magzatok életét. Czeizel kutatásai azt is igazolták, hogy a leendõ kismamáknak azért is érdemes a folsavtatalmú \textqq{magzatvédõ-vitamin} készítményt szedniük, mivel ezzel a leggyakoribb veleszületett szívrendellenességek mintegy 40 százaléka is megelõzhetõ. Az Egyesült Államokban 1998 óta kötelezõ folsavval dúsítani a lisztet, és ezt a gyakorlatot a mai napig a világ 65 országában követik.

\end{document}

