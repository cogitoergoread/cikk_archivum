% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Csáki Judit}
\title{ Emblematikus, de üres elõadással köszönt be Vidnyánszky  }
\date{2013, szeptember 28 \thanks{HVG } }
\maketitle


\textbf{Vidnyánszky Attila új korszakot hirdetett, és ennek emblematikus nyitányának szánta Tamási Áron Vitéz lélek címû darabját. Az emblematikusság sajnos a színház rovására valósult meg. A teltházas közönségbõl egyelõre hiányoztak a miniszterek és a Boss-öltönyök, viszont sokáig állva tapsolták a színpadra hívott igazgatót.}

Maga a Nemzeti Színház új igazgatója nyilatkozta, hogy azért választja ezt a Tamási-mûvet színházavató darabnak, mert emblémát látott benne, a leendõ színház és -- gondolom -- a leendõ világ emblémáját. Újra kell kezdeni, fölépíteni \textqq{a népet és a nemzetet, hittel és a szamárral}.

Ez a Vitéz lélek sajnálatosan még Tamásinak sem a legjobb darabja; a Tündöklõ Jeromos és az Énekes madár is sokkal jobb, pedig mindkettõ korábban született. Alakjainak többsége plakátfigura, fordulatai nem annyira mesések, mint inkább következetlenek, a szerkezete aránytalan és ormótlan.

Balla Péter -- õ a vitéz lélek -- a háborúból (az elsõbõl) megtérvén azzal irritálja a falubelieket, hogy teljes nincstelenségében egy szamárral vág neki a globális építkezésnek, pedig elszegõdhetne a gépesítés hívének is. Persze, egy jótevõ némi pénzzel a segítségére siet, és nem is kér mást cserébe, mint hogy a tizenhét éve halott lányát (aki most lenne huszonegy) a vitéz lélek a \textqq{szívébe emelje}, lelki feleségévé tegye. Megteszi, és fölépül a ház -- de közben eltûnik a szamár (sosem derül ki, hová).

Közben Balla Pétert ellenállhatatlanul vonzani kezdi egy hús-vér huszonegy éves lány, a Boróka, akit viszont az apja nem hajlandó férjhez adni hozzá -- és hát a szívbéli kegyelem okán õ is lemond a földi vágyakról. Aztán persze kiderül -- amit ekkor már az egész nézõtér tud --, hogy a két lány egy lány, föld és ég összeborul, és minden rendben van. Még a szamár is megkerül, de már nincs rá szükség.

Vidnyánszky Attila régrõl ismert színházi világának jegyei nemigen vehetõk észre az elõadásban -- és ez némi reményre jogosít a jövõt illetõen; arra nevezetesen, hogy ha majd nem emblémát állít, hanem színházat rendez, akkor színház is lehet itt, nemcsak igehirdetés. Most mindenesetre Olekszandr Bilozub díszlete idézi meg ezt a régen látott világot: tágasságot sugalló háttérfüggöny keríti körbe a színpad közepére összpontosított játékot, minimáldíszlet van és sok-sok fatörzs, a végére meg -- hisz építkezés történt -- szépen csiszolt fahasábok lógnak a zsinórpadlásról.

A plakátszerû színház technikáját persze ismeri Vidnyánszky; van is kitartott csönd minden fontos szó után, gyulladnak a fények, ha a szép jövõre kell gondolnunk, és tartják a ritmust a kemény nézések, meg a közönség felé fordulva elmondott mondatok is. Jó lassú ritmust persze; nagy segítség ez annak, aki lassan gondolkodik, vagy szeret megpihenni egy kicsit egy-egy sejtelmesen áttételes fordulat után; \textqq{mi szép a szamáron?}, hangzik a kérdés, \textqq{a kereszt a hátán}, így a válasz -- és erre tényleg jól jön a pihenés.

Nemcsak emelkedettség van, hanem derû is; aki például hiányolta Reviczky Gábor egyszerre parodisztikus és kabaré-kompatibilis színpadi jelenlétét, az a fõhõst segítõ házaspár férfitagjának, Nikitának a szerepében most örvendezhet az erõsen megnyomott utolsó hangoknak és a jól ismert imbolygó mozgásnak. A feleség, Sári szerepében Nagy Anna olyan helyre kis falusi asszonykát rittyent, hogy legföljebb Tóth Auguszta férjre ácsingózó, a parodisztikus tájszólásban tobzódó intrikus könnyûvérõ nõcskéje veszi föl vele a versenyt, aki furtonfurt illeg-billeg, még a nyelvét is ki-kinyújtja.

A vitéz lélek maga Trill Zsolt, aki közismert formáját hozza, és ez a közismert forma nem rossz, csak a kitartott nézések és súlyosnak szánt mondatok üresek kissé. De még így is tud középpontja lenni a játéknak, és ha nem is a vitéz lélek, de egy gyötrõdõ ember felvillan olykor. A gyötrelemnek oka lehet az is, hogy a darabon kívül az aktuális üzenetet is fõként neki kell cipelnie.

A mellékszereplõk kétdimenziós segédalakok az amúgy nem túl tágas tablón. Mécs Károly szépen beszélve hozza Ambrust, aki a kislányát elvesztette, de lélekben mégis fölnevelte -- elsõ jelenete az író hibájából oly hagymázas, hogy orvosért kiáltanánk, ha kiáltani lenne kedvünk. A másik apa, Lázár ugyancsak súlyosan terhelt -- nem elég, hogy \textqq{lopta} a lányát (Ambrustól), de még bele is szeretett, és ugyan magyar ember módjára ellenállt a bûnös szenvedélynek, de azért roppant zsarnokká deformálódott tõle. Horváth Lajos Ottó kezében többnyire fejsze van, de nem tesz kárt senkiben, viszont derekasan üvölt, hisz szörnyû indulat feszíti figuráját.

A lélek-feleség persze épp úgy láthatatlan, mint a szamár, a hús-vér szerelem megtestesítõje, Boróka viszont nagyon is látható. Martinovics Dorina tájszólás és mórikálás nélkül is hitelesen adja az apai zsarnokságból kitörni igyekvõ józan lányt, aki választottjának elmebeli épségében is okkal-joggal kételkedik, amikor az a szívébe zárt kegyelemrõl beszél.

Nehezen vánszorog végig az elõadás a három felvonáson, de a végére mindenki hófehérbe öltözve köszönti a happy endinget, és a hófehér, mint tudjuk, a megtisztulás jele.

Ha túl leszünk végre a foghíjas játékrend régi Vidnyánszky-rendezésekkel telitömött elsõ hónapjain, várható néhány színielõadás is. Érdekesnek ígérkezik a Claudel-Honegger Johannája, a Pilinszky, a Psyché, no meg a János vitéz, a Petõfié.

Jó volt a közönség -- a premieren ugyanis azok társaságában láttam az elõadást, akik még nyáron vették meg a jegyüket, magától a direktortól. A protokoll -- miniszterek, államtitkárok, Boss-öltönyök és elégedett fejbólintások -- a szombati elõadásra várható.

Most ünneplés volt; a normálisnak mondható vastaps igazi ovációba váltott, amikor a direktor is a színpadra lépett. Aztán jött a standing ovation, amely a megtévesztésig hasonlított azokra a néhány hónappal ezelõtti jelenetekre, amelyeket az igazgató politikai tüntetésnek aposztrofált.

\section{MÜszínház}\label{muxfcszuxednhuxe1z}


Hogy látsszon, mennyire székelyek, "mi" helyett azt mondják mindig, hogy "mü". Továbbá üsmerkednek is. Nagyjából Ihos József feledhetetlen Kató nénije szintjén megy a népiesség, csak nem annyira humoros. Tóta W. Árpád megnézte Vidnyánszky nyitódarabját a Nemzetiben.

Vidnyánszky Attila évadnyitó rendezésérõl, a Vitéz lélekrõl a szakértõ kritikát itt találják, én meg a magam részérõl elmesélem, mit láttam.

Tamási Áron bizonyára rekordidõ alatt csinált drámát ebbõl a novellájából, kellhetett a törlesztõrészletre a honor. Ezért aztán olyan fülsértõ jelenetekkel indul a darab, hogy egyik ember elmondja a másik embernek a másik ember életét, holott a megszólított azt már úgyis tudja, csak a közönség nem. Ez mondjuk arra tökjó, hogy az életszerûtlenséggel megbarátkozzunk. A kizökkent idõ amúgy is helyre lett tolva, nem ám farmerben meg tornacipõben modernkedés megy, hanem rendes bõgatyás parasztkodás. Így aztán ki lehet nyújtózni kényelmesen, a színpadon ábrázolt emberekhez nekünk semmi közünk.

Hogy látsszon, mennyire székelyek, "mi" helyett azt mondják mindig, hogy "mü". Továbbá üsmerkednek is. Nagyjából Ihos József feledhetetlen Kató nénije szintjén megy a népiesség, csak nem annyira humoros.

A sztori, hát az igazán releváns és csak úgy csöpög a mondanivalótól. Nem fogják elhinni, de ne nézzék meg. Péter hazajön a háború után, és hiába magyarázza neki a komája, hogy érdemes gépeket használni, õ (û!!!) inkább szamarat tart, aminek kereszt van a hátán. Ezért baszkurálják õt a falubeliek, de annyira, hogy még a bíró is kijön presszionálni ûtet, hogy ne tartson szamarat. A bíró egyébként egy bazinagy stemplit visel a csuklójára akasztva, bábszínházban ugyanis így jelezzük, hogy õ a bíró. De Péter ragaszkodik a szamarához, és ennek kapcsán elviselhetetlenül dagályos szónoklatokat szaval el az erõs hit és a szamár kapcsolatáról, meg arról, hogy a magyar az ilyen, nem adja meg magát legyõzve sem, nem lesz gyarmat, hanem keres egy szamarat és rábízza magát.

Péternek végül tökre igaza lesz, a cséplõgép ugyanis leharapja a komája ujjait, amitõl õ belátja, hogy a szamár az igazi, a gép meg utálatos. Más állatok azonban még a gépnél is brutálisabbak. Van ugyanis egy öregember, akinek tizenhét éve széttépte a kislányát a medve. Mármost û ezt úgy dolgozza fel, hogy a lánya lelkét hozzáadja Péterhez, akinek ez valamiért deal. De Péternek közben mégis megtetszik Boróka, akit nem evett meg a medve, és így vannak szövettani elõnyei a lélekfeleséghez képest.

Végül aztán kiderül a jó hír: a medve egy másik gyereket tépett szét, és a feleségül vett lélek igazából Borókához tartozik, tehát mehet a tanyasi lagzi, ahol az asszonyok dolga a sírás. Ja meg persze felraknak egy jó nagy keresztet zárásra, és hálát adnak Istennek, hogy a másik gyerekre küldte a macit.

Hosszú, elszánt tapsolás következik. Idõben távozunk, hogy ki tudjunk állni a parkolóból, mielõtt ez a sok ember hazaindul szamárháton.

\end{document}

