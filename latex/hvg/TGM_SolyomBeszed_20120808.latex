% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Tamás Gáspár Miklós}
\title{ A Sólyom-ügy  }
\date{2012, augusztus 08 \thanks{HVG } }
\maketitle


Sólyom László nem a jobboldal árulója, nem renegát, akit mind az elárultak, mind az új szövetségesek jól-rosszul leplezett megvetéssel szoktak üdvözölni. Ennek ellenére a balközép épp ezt követeli: tessék árulónak lenni, akkor számíthat némi baráti hátbavágásra, barackra és fülhúzásra. Tamás Gáspár Miklós írása az aszófõi beszédre érkezett reakciókról.

Bevallom, fölkértek, hogy írjak Sólyom László akadémikusnak, az Alkotmánybíróság volt elnökének, a Magyar Köztársaság utolsó elnökének aszófõi beszédérõl, s ezt elutasítottam. Úgy véltem, Sólyom professzor úr beszéde világos, nem igényel magyarázatot, s a balközép sajtóban megjelenõ kommentárok  bár sajnálatosak: mind a lelkendezõk, mind az átkozódók  nem számítanak sokat. De elhatározásomat meg kellett változtatnom.

Most se Sólyom László beszéde igényel magyarázatot, hanem a magyarországi balközép sajtó (amelyben, mi tagadás, az én írásaim is megjelennek) viselkedése.

A magyarországi balközép sajtó  nyilván nem függetlenül a magyarországi balközép ellenzék elmegyöngeségétõl  az utóbbi másfél évben megváltozott. Nem elõnyére. Ennek a kontextusa persze magyar hazánk általános hanyatlása, hiszen nemcsak az újságok és rádióállomások mennek tönkre (gazdaságilag, szellemileg és politikailag), hanem minden és mindenki. Az egyik probléma a nyomtatott és internetes sajtó rettenetes, korábban soha nem látott provincializmusa. Magyarországi újságból a mai világról, különösen az intellektuális világról nem lehet tájékozódni: e tekintetben az 1989 elõtti, cenzúrázott sajtó is megbízhatóbb és szélesebb látókörû volt. Sajnos. Nemrég olvastam a Krasznahorkai Lászlóval készült interjút amerikai fölolvasó-körútjáról. Ebbõl látható, hogy még a csak magyarul író magyar mûvész is hol van inkább otthon. New Yorkban, Londonban, Berlinben jobban értik, mint Pesten. Errõl csak akkor érkezik információ, ha a \textqq{hírünk a világban}  önmagában is vidékies és kisebbrendûségi érzéssel megvert nacionalista  \textqq{szempont} kerül elõ. Budapesten fiatal értelmiségiek kézrõl kézre adnak egy-egy franciául, németül, olaszul, angolul megjelent könyvet, az értékes \textqq{tiltott gyümölcsöt}, amely román, szerbhorvát, orosz nyelven látható (és elég olcsón megvásárolható) a jobb kolozsvári, temesvári, újvidéki, nándorfejérvári, fiumei, novoszibirszki, ungvári, jászvásári könyvesboltokban. Magyarra ilyesmit nem fordítanak. Magyarország kimarad a világból. Az egyetlen intézményes magyar kulturális sikert  az erdélyi magyar színjátszás világsikerét  a romániai kulturális fölvirágzás teszi érthetõvé, ezért ez csakugyan romániai, és hangsúlyosan NEM magyarországi öröm.

Londonból, Heidelbergbõl, Párizsból, Páduából visszatért peregrinus diákok úgy újságolják a legújabb elméleteket és gondolatokat, mint a XVII. században.

Ezek a dolgok  amelyek másutt a változatlanul folyó, határok fölötti beszélgetések részei  itt ezoterikus klikkek privilégiumai, vagy igen mereven specializált diszciplínák jól õrzött titkai. Másutt Kelet- és Délkelet-Európában (és Dél-Ázsiában) minderrõl a hetilapokban és a napilapok hétvégi mellékleteiben, tízezrek által követett portálokon és blogokon vitatkoznak.

A minap az egyik vezetõ pesti napilap híres külpolitikai kommentátora azt írta a francia új jobboldal ismert képviselõjéról, hogy \textqq{baloldali filozófus}. Gondolkoztam rajta egy kicsit, vajon miért. Nyilván, mert nem antiszemita  Pesten nagyjából az ilyesmire szûkült \textqq{a baloldal} definíciója. Pesten merev, dogmatikus neokonzervatívokról akkor mondják, hogy \textqq{balos}, ha az illetõ nem fajgyûlölõ. Pesten úgyszólván mindenki liberálisnak számít, aki nem kifejezetten náci. Máskor meg persze totalitárius zsarnokimádónak és etatista zsandárnak minõsül bárki, aki lehetségesnek tartja az Európai Központi Bank vagy a Nemzetközi Valutaalap még oly szerény bírálatát. Ennyiben Orbán Viktor miniszterelnök korszerûbb, mint neoliberális kritikusai.

De még ennek a képtelenül szûk baloldal-definíciónak is vannak határai. Amikor az említett Orbán \textqq{fél-ázsiai származéknak} titulálta hõn szeretett nemzetét, balközép véleményvezérek és közéleti személyiségek háborultak föl ezen az etnikai gyalázkodáson. Egy párizsi magyar trockistának kellett olvasói levelet írnia a pesti Zentralblattba, hogy rámutasson: aki az \textqq{ázsiai} jelzõn megsértõdik (vagy   teszem hozzá  aki a \textqq{balkáni} vagy \textqq{bizánci} szót becsmérlõ értelemben használja), az rasszista, sovén, etnicista tapló. Amikor az említett Orbán a szokott vidéki-reakciós módon gúnyolódott  pont ezért\ldots  az Európai Unión, mert mindenféle elõírásokkal akarja elejét venni az állatkínzásnak, pl. avval, hogy elõírja a tyúkketrecek méretét (hehehe, göcögnek a Döbrögiek és a Pató Pálok), akkor a balközép Zentralblatt rendõri riportere még vidékiesebb és még reakciósabb modorban tette közzé gyûlöletét idõsebb testvéreink, a még nálunk is butácskább állatok iránt, amelyek azonban épp olyan kifogástalanul tudnak szenvedni, mint hasonló helyzetben a miniszterelnökök és a rendõri riporterek. (És a jelentékeny lõingerrel rendelkezõ keresztyéndemokrata fõvadászok.)

A valóságos baloldal fõ ismertetõjele a kegyetlenséggel (az emberi rosszakaratból vagy közönybõl fakadó szenvedéssel) szembeni tevõleges ellenszenv. Hát igen. Emlékezzünk arra a gúnygejzírre, amely kitört, amikor Sólyom László a bánáti bazsarózsa élõhelyének védelmében szkeptikus volt a NATO-radarállomás elhelyezése tekintetében. Miféle baloldali az, aki jobban szereti a NATO-t, mint a bazsarózsát?

Hát nem szebb és jobb a rakétapajzs, mint a virágillat?

A balközép sajtó (és a balközép politikai kommüniké- és blogírászat)  természetesen kivételekkel: ez magától értetõdik  föladott mindenféle udvariasságot, lovagiasságot, elõzékenységet a politikai párbajban. Az ellenfél \textqq{pofátlan}, \textqq{hazug}, \textqq{tolvaj}, \textqq{diktátor}, \textqq{kádárista}, \textqq{putyinista}, \textqq{primitív}, \textqq{magyarkodó}, \textqq{kártékony}  méghozzá minden áldott nap, reggeltõl estig. Pilhál György, Szentmihályi Szabó Péter és Pozsonyi Ádám glosszamûvészetével ma már fölveszi a versenyt a \textqq{patinás} szociáldemokrata napilap Jenõje és Zsoltja: õk (is) a legalpáribb gorombáskodással óhajtják szolgálni a jobbik ügyet.

Az \textqq{antiszemita} jelzõ inflációját már meg se említem.

Amikor pedig egy konzervatív tudós és államférfi  nyilvánvaló: a maga katolikus és konzervatív módján, hogyan másképp?  élesen megbírálja a jelenlegi jobboldali kormány alkotmányellenes, törvénysértõ, antidemokratikus, antiliberális és antiszociális politikáját, kétféle balközép hírmagyarázattal találkozunk: az egyik instrumentalizálja Sólyom beszédét, hasznosítani próbálja a jelenlegi ellenzéki politika számára (s ezért figyelmen kívül hagyja a volt köztársasági elnök érezhetõ viszolygását ettõl az ellenzéktõl); a másik (bocsánat az illetlen kifejezésért, de ez illik ide) hisztizni kezd, mert eszébe jut, hogy a múltban Sólyom hányszor sértette meg a balközép helyes vagy helytelen elõítéleteit, bántotta érzékenységét vagy politikai érdekeit.

Nem is idézem a Sólyom Lászlónak címzett különféle sértéseket és illetlenségeket. Ahelyett, hogy méltányolnák, hogy valaki leküzdi a láthatólag mélyen gyökerezõ politikai identitásából származó tartózkodást, és elfordul az identitását osztó, de elveit sértõ társaitól, semmit nem fogadnak el, ami kevesebb, mint a szociálliberális balközéppel való teljes és hiánytalan azonosulás, politikai szolidaritás (bûnbánat, töredelem, megtérés).

Azon fölül, hogy ez meghökkentõ politikai ügyetlenség, szembetûnõ: a tûrhetetlen rossz modor intoleranciáról, sõt: bosszúvágyról árulkodik. Sólyom professzornak nyilván nehezére esik fölrónia a konzervatív jobboldalnak a vétkeit. Az ilyesmi a közélet drámai pillanatai közé tartozik, megérdemelne némi tapintatot, megértést. Sólyom László nem a jobboldal árulója, nem renegát, akit mind az elárultak, mind az új szövetségesek jól-rosszul leplezett megvetéssel szoktak üdvözölni. (Ennek ellenére a balközép épp ezt követeli: tessék árulónak lenni, akkor számíthat némi baráti hátbavágásra, barackra és fülhúzásra.)

Ha a balközép ennyire intoleráns és rosszhiszemû, akkor ugyan mit lehet várni majdani kormányzásától, amely  az ígéretek szerint  majd visszaállítja a demokráciát, elhozza a jólétet, a békét és általában a közboldogságot?

Ilyenkor föl szokták hozni Sólyom akadémikus különféle hibáit. Vannak fogyatékosságai, de itt most nem Sólyom szentté avatásáról van szó  bár én õt, anélkül, hogy osztoznám filozófiai és politikai elõföltevéseiben, õszintén tisztelem , hanem arról, hogy hazánk történetének egyik nehéz és sötét pillanatában tisztességesen, világosan és vigasztalóan szólt a magyar néphez. Mindenekelõtt azokhoz, akiknek nincs ínyükre a jelenlegi politikai választék, mégse közömbösek a közösség sorsa iránt.

A fogadtatás nem volt méltó a gesztusához.

Ám  szerencsétlenségünkre  összhangban állt avval a riasztó hanyatlással, amely minden tekintetben föltûnhetik a megfigyelõnek. A föladvány végül is nem volt túl bonyolult. A balközép sajtó mégse tudta megoldani. A jobboldal  pontosabban a kormányoldal  meg hallgat.

Nem csoda, hogy Sólyom László aggódik.



\end{document}



