% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Csáki Judit}
\title{ Tényleg Koós János került a Korrupcióba  }
\date{2013, október 08 \thanks{HVG } }
\maketitle


Olajszõkítés, autópálya-építés, székházeladás, tendereztetés, bankhitel és állami garancia, nemzeti közjó, nemzeti jellegû univerzális pénzintézet, privatizálás és államosítás. Errõl szól a Krétakör Filmgyárban bemutatott Korrupciója, ami sajnos nem tudott megállni a maga színházi lábán. A valóság azonban épp a bemutató napján sietett a társulat segítségére.

Amióta a Krétakör a színházat a társadalmi-politikai aktivitás, az állampolgári öntudat és önkifejezési igény fölébresztése közvetlen eszközének használja, többszörösen fontos társadalmi missziót teljesít. Nem véletlen, hogy a Korrupció címû produkció helyét sokáig keresték, mert negyvenvalahány intézmény és vállalat zárkózott el attól, hogy termeit egy ilyen témához odaadja; attól féltek, már maga a szó is rossz fényt vet rájuk.

Végül a Filmgyár adott otthont neki -- ott amúgy is minden fikciós árnyalatot kap. Színházit is kéne neki kapnia, de Gulyás Márton rendezése egyelõre ebben a legszegényebb. Az alkotóelemek ott vannak ugyan, köztük sok gusztusos és tehetséges hozzávaló, de momentán nyers az egész.

A sztorit kínálja a magyar közelmúlt és jelen: a fentebb felsorolt témákon kívül is számosat, például közalapítványok korrupt, visszaosztási kifizetõhelyként való felhasználását, a légiflotta sajátos megújítását; és az ezeket környezõ jelenségekbõl is jól mutat fel néhányat, a média bekebelezését/megvásárlását, az ellenállás olykor parodisztikus, olykor csak szomorú formáit, a figurák megnyilvánulásait, beszédstílusát, a lebukástól való rettegés által fûtött mértéktelenséget.Nehéz anyag -- pedig sem földmutyi, sem trafikbotrány nincs benne; sõt, a fölemlegetett korrupt esetek távolról sem csak a jobboldali, nemzeti-melldöngetõs kormányzat számláját terhelik. A dokumentarista, vagyis valóságalapú tartalom önmagában drámai ugyan, de ahhoz, hogy jól csúszó színpadi szöveg és történet legyen belõle, alighanem kellett volna valaki, talán épp azon írók -- Schein Gábor, Térey János, Závada Péter és Varga Mátyás -- közül, akik a verseiket adták Dargay Marcell zenéjéhez.

Adva van ugyanis egy család, három fiútestvér és a \textqq{csatolmányok}; közülük a középsõ még a nagy ügyek -- avagy nagy vállalkozások -- elõtt meghal, és az õ gyereke toppan haza hat év után, hogy követelje jussát az idõközben gazdagra és elegánsra hízott família ügyeibõl, de fõleg pénzébõl. Özvegye összebútorozott a legagilisabb és legfiatalabb testvérrel, míg a legidõsebb egy fiatal, domina-tempójú szeretõt vett maga fölé. És a családhoz csapódott néhány mellékszereplõvel együtt harmonikusan és simán nyomulnak elõre: a privatizációtól kezdve (amikor is, ugye, a mi vagyonunkat nyúlják le bagóért) a visszaállamosításig (amikor is, ugye, mi fizetünk nekik a leamortizált cuccokért). És közben bejárják a számtalan kisebb és nagyobb kanyart -- mindegyikben mi álljuk a cechet.

Ez bizony Térey János tollára való történet, és nemcsak azért, mert bonyolult és szövevényes, hanem mert dramaturgiailag egyszerre tiszta és összetett szerkezetet kíván, valamint -- éppen a hatás érdekében -- szenvtelen, leíró intonációt. És plasztikus figurákat, és színházilag is mozgékony helyzeteket, a síkban történõ felsorolás helyett építkezést. A hétköznapi drámaiság ugyanis nem lesz színházi értelemben is drámai pusztán attól, hogy színpadra teszik -- de hát ezt nyilván mindenki tudja, a rendezõ is.

Aki persze igyekezett teátrális körítést adni a gyalázatos témának. Van pici forgó, amolyan revüszínpad (mintha egy régi Krétakör-elõadásból, a Peer Gyntbõl került volna ide), van zenekar -- amelyet Dargay Marcell irányít, aki a remek zenét is szerezte a versekhez --, és vannak pompás színészek, akik nemcsak alázatosan és értõn, de tehetségesen is teszik a dolgukat, amennyit csak tudnak belõle, vagyis rajtuk nem múlik semmi.

És ott van ez a színházi poén, Koós János beemelése a darabba (igen, elénekli a síró telefont), akit meglepve láttam már a profi módon kivitelezett promóciós kampányban is a plakáton. (Hetek óta találgatják az emberek, hogy a plakátokon szereplõ mérges alak Koós János-e -- a szerk.) Õ játssza a legidõsebb testvért, akit egyre zsírosabb pozíciókba menekítenek a rokonok, hogy ne legyen útban.

Lenne ebben a szép kis tablóban egy fõszereplõnek kínálkozó alak, a Benõ, a váratlanul hazatért tékozló fiú. Az úgynevezett Y-nemzedék képviselõje õ, az elhúzódó önmaga-keresgélés után a gyors karrierépítés megszállottja, de hát nincsen megírva õ sem, vagyis Fehér Balázs Benõ csak kóvályog a jelenetei közt.

Börcsök Enikõ, Bánfalvi Eszter, Terhes Sándor még figurát is próbál összepuzzle-ozni a töredékekbõl, akárcsak Kiss-Végh Emõke, Ördög Tamás, Stork Natasa, Mészáros Piroska és a többiek. Nehéz dolguk van, nagyon.

Így aztán nem kicsit, hanem nagyon lehet sajnálni, hogy ez a hatalmas, nap mint nap elsodrással fenyegetõ téma, a korrupció nem bírt megállni a maga színházi lábán. E sorok írója ugyan elraktározza a tudást, amit itt és most szerzett az olajszõkítés technológiájáról, a pénzek visszaosztásáról, a pikáns és gátlástalan hatalomtechnikai kódexrõl, miszerint adott esetben például a következõ lépés egy ellenzéki fõügyész megválasztatása a parlamenttel, vagy az oknyomozó újságíró megvásárlása; belsõ, mûködési fázisban láthattuk a közbeszerzési trükköket, a politikusok és mutyifõnökök frusztrációval táplált arroganciáját, lekezelõ mentalitását.

A színházi veszteség tehát fájó, de a valóság épp a bemutató napján a társulat segítségére siet. A Mûcsarnok lenyúlása, az Artisjus bekebelezése, a felcsúti kisvasút közpénzbõl való fölépítése -- egyetlen hétfõ termése a parlamentben, egyetlen miniszterelnöki vállrándítás kíséretében. A Krétakör szerencséjére a háttérzaj minden botladozást megbocsáthatóvá tesz.

\end{document}

