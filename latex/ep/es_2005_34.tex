% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Esterházy Péter}
\title{  Kis magyar pornográfia  }
\date{2005, augusztus 28 \thanks{ÉS, 49. évfolyam, 34. szám, 2005 augusztus 28 } }
\topmargin -1.9cm        % read Lamport p.163
\oddsidemargin -1.9cm   % read Lamport p.163
\evensidemargin -1.9cm  % same as oddsidemargin but for left-hand pages
\textwidth      7.6in
\textheight	10.2in
\maketitle


% \textqq{ }

Fejtõ, a nímand, avagy már-már

Olvasom, név nem fontos, az augusztus 17-i számban, hogy micsoda nímand ez a Fejtõ, ideje éberen lerántani róla, \textqq{hamis mítoszáról} a leplet, egy nulla, aki például nem átallotta aljasnak nevezni Féja támadását, aki pedig csupán annyit mondott 1938-ban (jókor jó helyen) hogy \textqq{a Fejtõ-Fischl típusnak mielõbb pusztulnia kell a magyar életbõl}, de ez a zsidó hisztérika azonnal Párizsig futkosott, míg persze a becsületes magyarok becsületesen itt maradtak, Bartók például, ja, bocsánat, lapsus, ám hiába, nem ragadt rá a kultúra, ugyanaz a sértett senki maradt ott is, idézem, mert nem hinnék el: \textqq{a mûvelt világban való megmerítkezés cseppet sem tette fogékonyabb, nyitott személyiséggé}. Igen, Fejtõ bunkósága tényleg szembeötlõ, jószerével ez az elsõ, ami róla egy tisztességes embernek eszébe jut.

Inkább szépnek, mint felháborítónak tartom, hogy azt is megtudhatjuk, hogy ez a nimolé még magyarul se tud. (Zárójelben, hogy ne \textqq{keveredjen}: Aki hallotta már Fejtõt beszélni, mondjuk, kapásból, fölkészülés nélkül valamihez hozzászólni, és hallhatta azt az árnyalt, bonyolultan rétegezett beszédmódot, a ténylegesen nyomdakész mondatokat, és bárhányszoros alárendeléssel is kúszott a mondat elõre, a végén mindig visszatalált a fõjéhez, lett mindig állítmány, a megfelelõ - az közvetlenül átélhette a magyar nyelv nagyszerûségét, és, megengedem, kissé túlzón, ujjongva gondolhatott arra, hogy õ is e nyelven beszél, hallgat, él. És akkor még nem szóltunk a Fejtõ-mondat tárgyszerûségérõl, könnyed és mély tudásáról, történelmi-politikai tájékozottságáról, léptékérõl, és ha kekeckedni akarunk, hiúságáról: hogy õ tudja, hogy õ tárgyszerû, könnyed és mély és etc. - Egyébként \textqq{régi} mondatok ezek, mint a Kemény Zsigmondéi vagy a Krasznahorkaiéi, szerkezetük bizonyos értelemben opponálja a jelen világát, vagy másképpen mondva: nem felelnek meg a kaotikusságnak, nincs annyi rend itt kint, mint amennyi ezekben a mondatokban ott bent. Persze az ilyen mondatok erõs helyzetben éppen a kintet és a bentet szüntetik meg, és emlékeztetnek legalább a csillagos égre fölöttünk. Nem akarok kijönni a zárójelbõl. \textqq{Írj, ne kényeskedj.} [Danilo Ki¹])

Más jelzõknek ugyan nem híján (zagyva, aljas, nívótlan), maradok az Eörsi által új, szép dimenzióba hozott szónál: züllött. A cikk itt valóban elismerésre méltó eredményeket ért el (igazán csak mutatóban: Féja 1946-ban a magyarsága miatt volt bajban, nem a fenti - egyébként a cikkben szinte büszkén, de semmiképpen nem kritikusan említett - mondat és társai miatt), de erre még nem rántottam volna pennát, sõt még a szóvivõmet sem serkentettem volna munkára. (Nem úgy Orbánét, az övét serkenteném, a szóvivõm még mindig nem kapott választ tõle, hogy akkor ajánlott irodalomnak tekintsük-e, derék magyarok, a Demokratát vagy se nem. Volna fontossága: minden ott leírt malackodás a fõnöke fejére hullik vissza, csak mert lusta a szóvivõ.) Minek idõt erre vesztegetni, semmi meglepõ nem történt, ilyenek történnek most errefelé, Fejtõ nem szorul védelemre, ama lap nem szorul kritikára (nincs mit kritizálni rajta, úgy jó, ahogy van), én nem a megírásra.

Fejtõ drámai vétsége, hogy a minap kioktatta Orbánt. (Az esethez egyébként nem kellett volna egy Fejtõ, elég lett volna egy emeletlen érettségi is, abból a rárontós mondatból legföljebb a névelõk értelmezhetõk nehézség nélkül ebben a görög-zsidó-keresztény kultúrkörben, ami van itt nekünk nyereg alatt puhítva. Az persze valóságos kérdés volna, hogy a mai bal- (jobb-) oldalnak milyen a hagyománya a nemzeti kérdést vagy a nemzet kérdéseit illetõen, mennyiben teljesítik be vagy árulják el ezen hagyományokat, vagy mennyiben kéne ezeket elvetni, átfogalmazni, értelmezni, megérteni. Volna itt magyar munka elég. Egy ilyen rossz, hepciás mondat ettõl a munka, ettõl a nemzeti munka elõl veszi el a levegõt. Ez az Orbán-mondat igazi hibája, felelõssége, pusztítása. A jobboldali szóvivõk azóta magyaráznak és magyarázkodnak, a baloldaliak meg azt hiszik, ehhez képest õk a szeplõtelen fogantatás, ugyan, összességében a semmi hámozása, elég jó órabérben, a kontónkra. Az idõ meg múlik.)

Az ilyen (Orbánt szájára vevõ) személy számíthat a \textqq{nemcsak tolvaj, de buzi is} típusú támadásokra, így tudtuk meg az Orbán-szõlõk szereplõirõl, hogy nemcsak természetesen hazudnak, galádul gyûlölködnek, hanem, nem részletezem, unom, szégyenletes. De azt azért nem gondoltam volna, hogy ezt nem átvitt értelemben is használni fogják. Gondolom, az elõfeltételezés az, hogy a nemzeti érzelmû magyar heteroszexuális. (Ne tessék elõre inni a medve bõrére, ebbõl még nem jõ, hogy minden pinabubus jó magyar volna. Igaz, nem is kizáró ok. Ha ehhez hozzávesszük, márpedig hozzávesszük, hogy nincs baloldali meg jobboldali pina, akkor\ldots de csitt, ennyire nem reményt keltõ a haza jelene, jövõje, múltja.) Ilyen nincs, mondogattam magamban, de ott volt: \textqq{Az az érzésünk támad, mintha Fejtõ egy pillanatra sem tévesztette volna szem elõl József Attilát. (\ldots) Legjelentõsebb versei szinte a szeme láttára születtek, már-már a barátságnál is többet jelentett számára a tragikusan elhunyt zseni.}

Már-már. Ekkor - mégiscsak - nagy levegõt vettem, s noha mind a mamámnak, mind Gizellának, a gépírónõmnek, ha élhetek evvel a genitívvel, ígéretet tettem, hogy lehetõség szerint nem beszélek csúnyán, és a bûnre vezetõ alkalmat is elkerülöm, arra gondoltam, hogy a magyar nyelvnek, múltnak, hagyománynak, szellemiségnek, önbecsülésnek, keresztény neveltetésemnek, piarista diák múltamnak, a józan észnek, és egyáltalán a nemzeti fölemelkedésnek, valamint a Professzorok Batthyány Körének tartozom annyival, hogy ennek az izének a micsodáját csöndben elküldjem a picsába, már-már.

\end{document}
