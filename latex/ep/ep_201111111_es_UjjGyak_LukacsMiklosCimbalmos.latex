% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Esterházy Péter}
\title{ Ünnepi ujjgyak -  A cimbalmos ember ereje }
\date{2011, november 11 \thanks{ÉS LV. évfolyam 45. szám} }
\maketitle


Kölcsönkaptam Lukács Miklóstól Farkas Gyöngyi A cimbalom története címû könyvét - hogy okosodjam. A továbbiakban igyekszem az ott olvasottakat nem használni, nem fog ez egészen sikerülni nekem, és erõs szívvel fogadom, hogy õszinte erõfeszítéseket teendek az \textqq{egy húron pendülünk} kifejezés elkerülésére is, függetlenül annak esetleges igazságtartalmától.


Azonban a könyvben aláhúzások vannak; nem biztos, de én úgy vettem, hogy ezek Miklóstól származnak, a biztonság kedvéért nem kérdeztem meg õt errõl, hadd szárnyaljon, aminek szárnyalnia kell. Az efféle könyvjelek izgalmasak, olyan, mintha bekukucskálhatnánk a másik fejébe, agyába.

Az elsõ jelzés a cimbalom régiségérõl, õsiségérõl és neveirõl szóló bekezdésnél van. E szerint a cimbalom évezredes népszerûségét az is bizonyítja, hogy szinte minden nép külön névvel ajándékozta meg. Indiában szváramandala, Perzsiában szantur a neve, az üzbégek pedig dzsank, az oroszok guszli, a svédek trumpa, az izlandiak fidla, az olaszok salterio névvel illetik, Mongóliában jócsin, Japánban jang kin, Koreában jang güm, Thaiföldön kin, az arab világban nuzha vagy qanun a neve.

Pillangószárnyhárfa, így becézik Hongkongban.

Talán vonjuk le ebbõl azt a következtetést, hogy laudációnk tárgyát foglalkoztatja hangszerének múltja, története, de ezen felül fontos számára a, mondjuk így, világszerûség is, az univerzalitás. E körül fogunk itt kóvályogni.

Rögtön ezután barbár filc hívja föl a figyelmünket arra, hogy a mandarin dialektus szerint a kínai cimbalom (melynek, mint jól tudjuk, mozgatható húrlábai vannak, akár csak a szanturnak; na ezt akartuk elkerülni), szóval, hogy e cimbalom neve jung csin, melynek jelentése: idegen citera. Az idegen szónak egy ideje ismét szezonja van az országunkban, szívek, mûvészetek, politikai elgondolások kapták meg ezt a jelzõt, és így anélkül, hogy aktualizálni akarnék, anélkül, hogy bármit akarnék, keletkeznek áthallások. Még csak abszolút hallás se kell hozzá. Olaszul éppenséggel zimbalo un­gherese a neve a hangszernek, a legfejlettebb cimbalomfajtának. Otthonosság és idegenség kapcsolható a hangszerhez. Jókai magyar zongorának nevezi. De most nem tesszük föl a mi a magyar?-kérdést, mi a magyar, különösen, ha cigány?

A magyar cimbalom születése fejezetben aláhúzatott, hogy II. Mátyás koronázásakor, 1608-ban egy kilencesztendõs gyermek cimbalmozott.

A kicsiny Miklós már karon ülõ gyermek korában megismerkedett a zenével, hegedûs édesanyja és cimbalmos édesapja - hát itt azért torpanjunk meg egy pillanatra. Mert az elég érdekes lehet, ha valakinek az apja cimbalmos. Nem akarok újólag apázásba esni, csupán elgondoltam, hogy talán jó lett volna, ha az én apám is cimbalmozott volna. Illetve nem egyszerûen cimbalmozni tudni, hanem cimbalmosnak lenni.

Milyen lehet az, amidõn anyánk, fáradt tekintetét nem emelve ránk, nem hagyva egy pillanatra se abba a dühödt mosogatást, mert ha hegedûs, ha nem, mosogatni kell, indulatosan azt dünnyögi maga elé: Apáddal már megint nem lehet bírni. Folytonvást csak cimbalmozik, csak cimbalmozik... Persze nem minden anya mondja, hogy folytonvást. A cimbalmozást azt mondani szokták. Lehet, az a megoldás, ha apánk mosogatna.

Lukács Miklós 1977-ben született, ugyanabban az évben, amikor egy bizonyos Marcell nevû ded is született, és bizony, amikor megtudtam, hogy valakit javasolhatok társdíjra, elsõre azonnal e dedre gondoltam, illetve kontrollálatlanul rágondolódott, de hát, belátom, nehezen tudnám itt önökkel elhitetni - vagy hát önökkel még hagyján -, hogy finom és eredeti, nekem egyre többet mondó képzõmûvészete miatt választottam, nem pedig azért, mert, kis szün, a fiacskám. Több más fiatalember is kiesett az apai vonalon, barátaim gyermekei érezzék magukat pechesnek (egy részhalmazuk mindazonáltal itt van a színpadon {[}elõadó Dés Andrásra gondolt, de nem mondta ki hangosan{]}, és nem jöhettek szóba a darabjaimban játszó színészek sem, hiába lesem õket, képesen szólva, estérõl estére, lélegzet-visszafojtva, hálatelt szívvel.

A döntésem története, történetének elmesélése idõközben kanonizálódott, rögzültek némely szófordulatok, például rögtön az elején, hogy minden avval a véletlennel kezdõdött, hogy eleredt az esõ, mint egy Bodor-regényben. Nem tartozik ide, de e helyt hívnánk föl az új Bodorra a figyelmet, Verhovina madarai a címe, és nehéz abbahagyni az olvasását. Szóval eleredt az esõ, és ezért elmaradt a zenés felolvasás a Petõfi Irodalmi Múzeumban, az esõnapon pedig - életem elsõ esõnapja!, tudom mindenkinek ajánlani, egy esõnap, hát az olyan, mintha mindig ragyogna a nap, tiszta Brazília! -, az esõnapon Dés Andris nem ért rá, és Miklós ugrott be a helyére.

A dzsessz, úgy látom, beszélgetõs mûfaj. A szaxofonról meg amúgy is azt mondják, beszél. A Dés Lászlóval való fellépéseken már megszoktam ezt a beszélgetést, és abba is kicsit beleláttam, mi is az az improvizáció. Szeretem mondogatni, hogy Dés nagy olvasó, és akkor este ezt Miklósról is megállapíthattam, és a kajánul villanó tekintetek ellenére mondom, ez nem azért van, mert engem olvasnak, hanem mert figyelmesen, úgy, ahogy azt Márai javasolja: erõvel olvasni, áhítattal, szenvedéllyel, figyelemmel és kérlelhetetlenül olvasni, soha nem olvasni fitymálva, mellékesen, mint akit egy isteni lakomára hívtak, s csak a villa hegyével turkál az ételekben, elegánsan olvasni, nagylelkûen, úgy olvasni, mintha a siralomházban olvasnád az utolsó könyvet, melyet még beadott celládba a porkoláb. Életre-halálra olvasni, mert ez a legnagyobb, az emberi ajándék.

Az én szövegem kötött, azt olvasom, ami írva van, ahogy most is. De hol így, hol úgy olvasom, másképpen, ha színházban vagyok, és másképpen, ha könyvtárban, másképpen negyven ember elõtt és másképpen kétszáz elõtt, másképpen, ha tehetséges vagyok, és másképpen, ha tehetségtelen épp. És e másképpenek következményeként õk is mást játszanak, mást fújnak, mást ütnek, amihez még hozzá jönnek az õ másképpenjeik. Tátott szájjal figyeltem Miklóst, hogy, maradva az elõzõ képnél, miket mond. És az milyen következményekkel jár - rám, ránk.

Nem voltam elõítélet nélküli, noha tudván tudtam, hogy a cimbalom nem kizárólag a cigányzenéhez tartozik, melyhez való viszonyom hûvösnek mondható. Élõben talán ha egyszer hallgattam, azt is - hogy dicsekedjem - gyávaságból, nem mertem ellentmondani Günter Grassnak, aki mindenáron húzatni akarta magának. Bár aztán az is érdekesre fordult, ahogy a vendéglátózós, rutinos, fáradt prímás egy külföldi vendég provokációjára föléledt, az mintegy párbajra hívta ki õt, és azonnal kiderült, a prímás nemcsak fáradt és rutinos, hanem egy komoly zenész, nagy képességekkel, csak éppen fáradt és rutinos. Lejátszotta a színpadról a provokatõrt, aztán hagyta a hollandnak, hagy higgye, õ nyert.

Cimbalomnak lenni nem egy leányálom. Mintha állandón bizonyítania kéne, hogy õ egy \textqq{rendes} hangszer. Idõrõl idõre, korról korra kiesik a kegyekbõl, gyanús, rakoncátlan hangszer (nem egységes húrbeosztású, a hangok sorrendje, sor-rendszertelensége még skálák esetében is oktávonként változó).

A cimbalom szinte vonzza a megszokottat, a biztost, a tutit, a zártat, a már beváltat; ezt emlegetik is vele kapcsolatban. Például azt olvasom, hogy a cimbalom népszerûségének növekedése a múlt század végétõl az 1920-as évekig tartott, a hazafias lelkesedés elmúltával azonban a hangszert körülvevõ provinciális, dilettáns légkör komoly szakemberek körében jelentõsen rontotta a cimbalom hitelét.

Egy más alkalommal ezt így folytatnám: És akkor jött Rácz Aladár! És a cimbalom fölkerült a koncert-dobogókra.


A következõ jel, immár finoman, ceruzával, B-ssel, puhán, hogy ne karcoljon, a következõ mondatoknál van: (egy XIV. századi ötvös mûtárgyon) \textqq{Tíz angyal muzsikál: trombitán, hegedûn, furulyán, sípokon, kézi dobon, üstdobon, kettõs kürtön, lanton és cimbalmon.} Kicsit lejjebb pedig arra hívja föl a ceruza a figyelmünket, hogy Fráter György igencsak kedveli a táncot, és ehhez a cigány hegedõsök húzzák, a mit?, igen, a talpalávalót. \textqq{Ezek nem ujjaikkal pengetik a húrokat, hanem faverõkkel verik, és torkuk szakadtából énekelnek hozzá}, ami egyértelmûvé teszi, hogy itt cimbalomról van szó.

Angyalok és cigányok, jegyezzük meg.

Döntésemben e kettõ közül az angyalok játszottak szerepet, meg a hangszer, a cimbalom - mint olyan valami, amely sokat el tud mondani hagyomány és provincializmus, lokális és univerzális viszonyáról. Nem tarthattam véletlennek, amikor késõbb arról hallottam Miklóst beszélni, hogy õt gyerekkorában nem a zene, hanem ez a furcsa hangszer érdekelte.


Amúgy, ahogy õ is, én is migrénes kisgyerek voltam, csak éppen engem nem lehetett cimbalomszóval gyógyítani, mint õt; mert az derült ki, hogy az apai cimbalomjátszás jól használható fejfájás ellen, így mintegy orvosi utasításra kezdõdött a nagy, szenvedélyes, életre szóló, itt általában a \textqq{szerelem} szó szokott következni, mi maradjunk a higgadt \textqq{kapcsolat a cimbalommal}-nál, hogy az kezdõdött egészségügyileg. A házi orvos ráparancsolt, hogy legyen világhírû cimbalommûvész. Lépj, fiam, Rácz Aladár, Fábián Márta és Vékony Ildikó lába nyomába, és boldog leszesz e Földön.

Lukács Miklós, ha össze van is nõve a cimbalommal, elsõsorban zenész és nem hangszeres elõadó. A komponálási vágy rögtön együtt volt a zenéléssel, a vágy valamit kezdeni a hangokkal.


Mindig is tanulságosnak éreztem más mûvészeti ágak szemrevételezését, én legalább annyit tanultam Megyik Jánostól, mint Ottliktól, az Új Zenei Stúdiótól, mint Mészöly Miklóstól - hogy fölelevenítsem ifjúkorom kalandosságait. Van egyfajta mûvészi következetesség, szigorúság, amely jobban látszik és talán valóságosabb is a zenében, képzõmûvészetben, mint az irodalomban. (A most hangoskodó vacak értelmiségi populizmust, vagyis értelmiségellenességet, amely ostobán hivatkozik az úgymond cserbenhagyott nézõ, hallgató igényeire - nem is említem {[}csak így{]}. Miközben az elárvult nézõ, hallgató, olvasó létezik, és ezt tudomásul kell venni, és reagálni kell rá, reagálnia az elárvult mûvésznek. Árvaság operettes hõbörgéssel nem gyógyítható.)

Ahogyan Miklós a hangokról beszél, a hangjairól, hogy kell lenni hangjainak, vagy arról a közismert problémáról, hogy nincsen már szabad hang, lásd: minden meg van már írva, az mutatja, hogy mindenhol hasonló drámák zajlanak, akár ecset, akár toll, akár verõ van a kezünkben, mely verõ forgórészét tenyerünkben, illetve a hüvelyk- és mutatóujj között tartván úgy használjuk, mint a kar természetes meghosszabbítását, így közvetlenül létesíthetünk kapcsolatot a húrokkal. Mármint Miklós. Ez volt a nagy élményem azon az éppenhogy-nem-esik-az-esõ-esten, hogy a húrokon, a hangokon keresztül beszél, mert mondani akar valamit, a hangszerével elmondani azt, amit szavakkal nehéz.

Én meg szavakkal szeretném elmondani azt, amit szavakkal nehéz.

Mintha zongorázna, mondják a játékáról, és hogy úgy szól a cimbalma, mintha bizonyítani akarná a hangszere jelképes voltát, mert hogy az jelképe volna a sokféleségnek, a sok kapcsolódásának: annak, amit, fõleg a külföldiek, úgy hallanak, hogy \textqq{magyar}, a cigányzenétõl Liszten, Bartókon, Kodályon át Eötvös Péterig. Bravúros képességeivel nem volt nehéz kezdetben zongorát, gitárt imitálnia, hogy aztán eljusson a cimbalomhoz mint cimbalomhoz, hogy az mit tud, hogy annak hol vannak a saját végtelenségei. Megint a fülszövegek mulatságos komolyságával: bevezette a cimbalmot a XXI. század dzsesszébe, újrafogalmazta a hangszert. Mire képes a cimbalom, ez Lukács kérdése. És akkor mégse bírjak ellenállni a következõ mondatnak: Tükrözi-e a valóságot a cimbalom, ez Lukács (új) kérdése.

Az írást is meg kell tanulni, az is szakma, de talán linkebb, mindenesetre nem okvetlenül kellenek tanárok a tanuláshoz, de a zenészembereknek mindig vannak tanáraik. Említsük meg tisztelettel õket, elsõsorban Miklós szüleit, nem mint szülõket, hanem mint zenészeket, immár zenészkollégákat, Ramos Mária hegedûst és id. Lukács Miklóst, bár minthogy azt gyanítom, körülbelül egyidõsek lehetünk, ezt az idõsebbet nem hangsúlyoznám, ott ült éveken át napi hat órában a fiával, és gyakorolt és magyarázott és mutatott: átadta a tudását: így mûködik a kultúra: tudás, önfeláldozás, munka, szeretet; és aztán a tanár tanárok: Szakály Ágnes és Gerencsérné Szeverényi Ilona. Megemlítem még Gõz László, a BMC, a Budapest Music Center vezetõjének a nevét, mert ha kortárs zenérõl, zenekiadásról esik szó, akkor róla is szó van. Álmodozó ember, anélkül nincs realizmus.

A provincializmus mélyén nem szûklátókörûség van, nem begyepesedettség, maradiság, csököttség, merevség, rugalmatlanság, korlátoltság, korlátozottság, bigottság, vaskalaposság, földhözragadtság, nem mûveletlenség, tudatlanság, faragatlanság, kulturálatlanság, civilizálatlanság, barbárság, bunkóság, modortalanság, tuskóság, tahóság, taplóság, vandálság, ezek kísérõjelenségek lehetnek, hanem félelem, ijedtség, ijedelem, pánik, rémület, iszony, fóbia, szorongás, riadalom, nyugtalanság, aggodalom, rettegés, riadtság, reszketés - félelem a világtól, amely valóban elég félelmetes. A provincializmus agresszivitása is innét.

Lukács Miklós minden, csak nem provinciális. A provincia gazdagságából indít, de semmi nem idegen tõle, ami zene. Amibõl saját hangot tud csinálni. Tüneményes mûvészete (létezésével, gyakorlatával) arra a fontos, és napjainkban egyre fontosabb, amúgy magától értõdõ tényre hívja föl a figyelmünket, hogy a hagyomány nem valamiféle múzeumi tárgy, amelyet ünnepkor meglátogatunk (hétfõ szünnap!), tisztelettel és nemesen unatkozva nézegetjük, noteszünkbe fölírjuk, ki van jelen, és ki nincs, és jóindulatú szigorral szólunk a teremõrnek, ha porosság esetét észleljük.


Nem múltba nézés, sõt, ha már, révedés, régi dicsõségünk furtonfurt késik az éji homályban, nem alibi, nem stempli a jelenben elkövetett gaztetteinkre, ennél szürkébb, nehezebb és nagyszerûbb: munka. A hagyomány a tisztességes munka által keletkezik. A munka föltétele a munka eredménye, igen, ez ellentmondás, a hajunknál fogva kell magunkat fölemelni, de nincs más lehetõség: hogy ezredszer is idézzem Wittgensteint (Neumer Katalin nyomán): \textqq{A tradíció nem olyasmi, amit valaki meg tud tanulni, nem fonál, amit akkor vehet föl valaki, amikor neki tetszik. (...) Akinek nincs tradíciója, és szeretné, ha lenne, olyan, mint a boldogtalan szerelmes.}

Most, amikor minden nagyobb botrány és felháborodás nélkül kétségbe lehet vonni komoly teljesítményû mûvészek magyarságát, beleszoktunk; amikor minden további nélkül lehet a társadalom különb s különb szintjein, akár nagyon magasan is, cigányozni, akkor még erõsebben szól ennek a cimbalmos roma embernek a mûvészete: arról szól, hogy milyen gazdag, sokszínû, erõs a közös, magyar hagyomány, és hogy mindenek ellenére - õszintén szólva nem tudom, mi van mindenek ellenére.


Néha van szó, néha van tér, néha van zene. Már megint az a rémületes, rémületesen szép és rémületesen rémületes \textqq{haza a magasban}! Valamit ki kell találni, valami mást, én nem tudok tiltakozásul Budapestre nem eljönni, mert én itt vagyok.

És mielõtt most este innét, ebbõl a Miklósnak köszönhetõ szép ünnepélyességbõl kilépnénk varázsos fõvárosunk minden pillanatában egyre riasztóbban acsarkodó jelen idejébe, hadd ne tudjam kikerülni a legismertebb cimbalmos-mondatra való emlékeztetést, Szent Pál, Korinthusi levél 1,13, mely mondat a zengõ érc, a pengõ cimbalom és a szeretet kemény és kikerülhetetlen összefüggésérõl szól. A szó régebbi értelmében: bazsevál.

(Elhangzott november 10-én este a budapesti Katona József Színházban az AEGON Mûvészeti Társdíj átadásán. Az idei AEGON-díjas Esterházy Péter Lukács Miklós cimbalommûvészt jelölte a társdíjra.) 

\end{document}

