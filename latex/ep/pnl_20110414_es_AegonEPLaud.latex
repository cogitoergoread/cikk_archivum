% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Parti Nagy Lajos}
\title{ Esterházy/Aegon-cédulák  }
\date{2011, április 14 \thanks{ÉS } }
\maketitle


Elhangzott az AEGON Mûvészeti Díj 2011 átadásán, április 8-án. A hétfõs szakmai zsûri döntése alapján az idén Esterházy Péter vette át a díjat Zatykó Pétertõl, az alapító társaság elnök-vezérigazgatójától \emph{Esti }címû könyvéért. A fölolvasás megkezdéséig senki nem tudta, ki tartja a laudációt, még a moderátor Szikszai Rémusz sem - csupán Eszéki Erzsébet, a 2006-ban alapított díj kitalálója, szakmai vezetõje, õ készítette elõ ezt a meglepetést. A titkos zsûrinek a laudátor nem tagja.~Az esten Molnár Piroska olvasott fel a könyvbõl részleteket, játszott Barcza Horváth József, Dés András, Dés László,~Lukács Miklós. A díj elismertjei 2006-2010 között a következõ mûvek voltak: Spiró György \emph{Fogság}, Rakovszky Zsuzsa \emph{Visszaút az idõben}, Térey János \emph{Asztalizene}, Jónás Tamás \emph{Önkéntes vak} és Csaplár Vilmos \emph{Hitler lánya}. A díj összege nettó 3~millió forint. Párja az AEGON Mûvészeti Társdíj, melynek jutalmazottját - egy másik mûvészeti ágban dolgozó mûvészt - mindig a díjazott író nevezi meg fél évvel késõbb. Ennek a díjnak az összege 2 millió forint. Az eddigi társdíjasok: Jeney Zoltán zeneszerzõ, Vojnich Erzsébet festõmûvész, Kovalik Balázs operarendezõ, Juhász Gábor zeneszerzõ-gitáros és Pálfi György filmrendezõ. Esterházy Péter októberben nevezi~majd meg a \textqq{társdíjasát}.

\textqq{Tisztelt Hölgyeim és Uraim}, attól, hogy a díjakat, az ilyen \textqq{bazi nagy}, kikezdhetetlenül szakmai díjat is, többen érdemlik meg, mint ahányan kapják (\textqq{egyébként se állami díj}), attól még akik kapják, általában megérdemlik azokat. Sokszor konkrétan is meg. Itt és most: legmeg. Mikor több hete, éji órán, egy mobiltelefon homályos szögletében nagy titokban tudomásomra jutott, hogy az \textqq{\emph{Esterházy Péter Esti}} címû, a Magvetõ által kiadott prózakönyv\emph{,} következésképpen Esterházy Péter kapja az idei Aegon-díjat, az elsõ gondolatom az volt, hogy díj és díjazott nagyon megérdemlik egymást. Pontosabban ez csak a második gondolatom volt. Az eggyel korábbi a könnyû talányt oldotta meg villámgyorsan, hogy miért jutok én ilyen kivételezett gyorsasággal ezen örömteli, de nem túl váratlan információhoz. Hát azért, mert mire a szám kinyitom, fel leszek kérve a laudáció megtartására. Fel is lettem kérve, az ezt követõ érzetet nem szálaznám szét, hogy egyrészt, \textqq{tíz másodperc szótlan, õszinte örülés}, másrészt, hogy ez minimum három munkanap, hacsak nem fejbõl fognék beszélni. Persze nem fognék fejbõl - nemhogy beszélni, írni is leginkább írásból tudok. Ha csak nem leszek nagyon rövid. Haikurövid. Viccrövid.

*

Hölgyeim és Uraim, \emph{\textqq{A laudáció / elmegy a kuplerájba / szövegörömlány}.} És ráadásképpen: \emph{\textqq{Két laudáció / utazik a vonaton, / fõleg az egyik}. }

És pont. Ilyen rövid. De ez se leszek.

*

Hölgyeim és Uraim, folyó év április negyedikén, hétfõi napon, a kezdet felszabadult lendületében arra jutottam, hogy kizárólag elsõ mondatokat fogok írni laudációképpen, valamiféle \textqq{nyitánykollekciót} (\emph{Esti}, 29. oldal), két sor fanfárt, melyeken megcsillan a köztük ellépdelõ díjazott jól megérdemelt fénye. Ezzel gondoltam segíteni magamon, már csak azért is, mert nem igaz, hogy egy elsõ mondat nehéz lenne, ha már, akkor inkább könnyû, habár nem könnyebb, mint a további mondatok, amik viszont eléggé nehezek.

*

Hölgyeim és Uraim, tavaly, egy tán még a mainál is jelesebb alkalomból azt írtam, azt a mondatot, hogy mondatot írni Esterházynak olyan, mint vödörrel vizet vinni a tengerbe, nos, laudációt írni is olyasmi. Esterházy laudáltsági foka legföljebb annyiban hagy kívánnivalót maga után, amennyiben laudációból sohasem elég. A laudáció roppant szabad mûfaj, tulajdonképpen két megkötése van, köszöntse az ünnepeltet, valamint méltassa érdemeit. Utóbbira se hely, se idõ, se szükség, elõbbiben meg benne állunk, ülünk, a köszöntésben, róla szól ez az este, az Aegon-díjas Esterházy Péterrõl, aki, ha eszébe jutna, könyvírói fennállásának harmincötödik évfordulóját ünnepelné az idén. A mai \emph{Fancsikó és Pinta} épp kiöregedne a hajdani Fideszbõl.

*

Hölgyeim és Uraim, hogy írni jó, hogy írni szabadság, azt én megtapasztaltam, s ma is tapasztalom olykor a bõrömön, de tudomást mindenekelõtt Esterházy által, Esterházyn keresztül szereztem róla. Neki hittem el. Meg Kosztolányinak, hogy a társdíjasnál maradjunk, és folytathatnám egy listával, ami önfarkába harapó kígyóként érne vissza Esterházyhoz, ezek a listák többnyire hozzá érnek vissza, de nem folytatom, hisz nem a hosszú listát laudálom, noha laudeatur, hanem az \emph{Esti} címû könyv, tervezte Esterházy Gitta, szerzõjét, aki nekem mindenekelõtt valami ilyesmit jelent. Hogy írni szabadság. S ha már, akkor szabadnak lenni kötelesség, ami ez esetben jól felfogott érdek, hiszen írni jó. Meg azt jelenti, hogy amint beleolvasok, pláne beleolvasom magam kicsit, ha alkalom van, mint e mostani, máris kedvem támad, hogy is mondjam, szavazni. Elszavazgatni. Nem megírni, befejezni, leadni, letudni. Hanem csak úgy. Tenni szót szó után. Hogy nem tudom, mi lesz, de jó nagyon.

*

Hölgyeim és Uraim, nyúlárnyék, labdarigó, cérnakolbász.

*

Hölgyeim és Uraim, \textqq{Össze ne csirizeld holmi bárgyú mesével. Maradjon minden annak, ami egy költõhöz illik: töredéknek.} (\emph{Esti}, 15. oldal) Ez egy Kosztolányi-mondat, vagyis egy Esti-mondat vagyis egy Esterházy-mondat, hisz tõle mondom én is tovább, ez a tõle való továbbmondás tán a legnagyobb titka neki; bárki bármit mond, \textqq{tagjai vagyunk egymásnak}, mondja Pál apostol, \textqq{arra születtünk, hogy kimondjuk, nem arra, hogy birtokoljuk}, mondja Flaubert, mondja Balassa, mon Dieu, mennyi \textqq{mondja}, mondaná Esti portugál baronesze, de itt abbahagyom, nem kezdem el csirizelni. Viszont, pro domo, ama két mondatot a költõrõl és a töredékrõl minden reggel oda kéne írnom egy cédulára magam elé.

*

Hölgyeim és Uraim, abban, amit a bíbelõdés természetérõl, vagyis a munkáról, errõl a szakadatlan, noha rém szakadós tevékenységrõl tudok, abban Esterházy vastagon benne van, s persze mindazok, akiktõl Esterházy tanult szöszölni - nincs nála dolgosabb szöszológus a föld kerekén. Az ember dolgozik reggeltõl estig, a munka kedvet csinál, a kedv munkát generál, odaülést, hogy leírjak ezt-azt. Például a magam Estijét. Így gondozd az Estidet. Mindenkinek megvan a maga Estije, megteheti, hogy nem írja meg, de elfutni nem futhat el elõle. Elfele lehet futni, elõle nem.

*

Hölgyeim és Uraim, van, aki a díjazott könyvet regénynek tartja, mert mi is a regény, csakhogy ez kevésbé szép szó, mint a novellafüzér. A novellafüzér valami olasz, netán északolasz dolog, spektákulum, késõ délután áprilisi tengerparton nagy mennyiségû színes égõ lengedez a sós szélben, huszonötös és kétszázas, ami jelleg és nem értékkülönbség, bár tény, hogy középütt az a tizenkét kétszázas égõ súlyos és messze fény, mintha az egész füzér erre futna ki, azaz be, ami persze túlzás, szélei nélkül nincs közép. Az persze, hogy mitõl volna füzér, a villanykörtétõl vagy a zsinórtól, netán a mogorva, ködbeveszõ póznáktól, az nagy kérdés, tudjuk Örkénytõl paprika-relációban. Különben is, az \emph{Esti} mûfaja, teljesen mindegy, de mindenekelõtt \emph{könyv}. Attól, hogy ezer felõl olvastatja magát, bõven és nyugodtan lehet egyfelõl olvasni. Elölrõl hátrafelé, például, és viszont, netán a második részt külön, lásd kétszázas égõk. Vagy csak nekitámaszkodni a könyvespolcnak, s belekanalazni, mint a hideg tökfõzelékbe, körömpörköltbe, rákraguba egy holdsütötte tûzhely felett. Rákraguba, hí a haza. Bizonyos fontos könyvekkel majdnem minden megtehetõ.

*

Hölgyeim és Uraim, \textqq{Esti Kornél új regényhõsének az Esti Kornél nevet adta, és ettõl remélte az önéletrajziság felszámolását}. (\emph{Esti}, 29. oldal) Ezen aztán jókat röhögtek, \textqq{törkölyöket} ittak, hajdan így hívták a grappát, holott nincs ezen röhögnivaló, illetve csak úgy, mint mindenen, a regényhõsnek nevet adó regényhõs szerzõjének elbeszélõje, az egyszerûség kedvéért e laudáció tárgya épp annyira számolja föl az önéletrajziságot, mint minden eddigi könyvében, semennyire, de teljesen. Megjegyzem, aki az uvre alapján azt képzeli, hogy Esterházy életérõl bármit is megtudott, az nagyot téved. Legalábbis nem kicsit. Igaz, most, az \emph{Esti}ben ez mintha változna, az önéletrajziság felszámolási célú el- és visszahordása során úgy villan elõ az önéletiség, mint még soha, ezt se erénynek, se fogyatéknak nem gondolnám, de ha erény, ha fogyaték, szeretem. Mert szeretem az elsõ és utolsót mindenik dalában - bár az illetõ én-t \emph{egy} személyi szám bilincsébe azért nem merném verni, isten áldja a képzavart. És persze szeretem, \emph{ahogy} meg van írva az egyre gazdagabb és kopárabb ami.

*

Hölgyeim és Uraim, \textqq{Tizenkettedik fejezet} (291-318. oldal), aki még nem olvasta volna. Nem mondom, hogy kötelezõ. Csak elõbb-utóbb muszáj.

*

Hölgyeim és Uraim, ha mondat volna, benne volna a könyvben, így csak a könyv hátsó fülén foglal helyet egy szép és különös portré, Dr. Nagy Miklós fotója Esterházyról, s ha, akkor a bennforgó szerzõkrõl mind, az elbeszélõ énekrõl - Ének a semmirõl - akik szét- és összemosódnak a térben és az idõben, beleradírozódnak a fénybe, avagy a fény radírozódik bele ebbe az arcokba, ezekbe az arcba, egy munkában oldódó glória, amint ragyog \textqq{a mélyen áramló delejben}. S akkor \emph{ez} a nyitó mondat legyen egyben az utolsó is. 

\end{document}

