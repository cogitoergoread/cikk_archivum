% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Esterházy Péter}
\title{ Ujjgyak  }
\date{2011, október 14 \thanks{ÉS LV. évfolyam 41. szám} }
\maketitle


Kedvetlen, fõnév, mûfaji megjelölés - arra vonatkozik, hogy jobban is tölthetnénk az idõnket (a hazánkban) (Európában) (a Földön) (stb.).

Nincs más választásom, amíg lehet, azt kell gondolnom, hogy szabad, demokratikus országban élek szabadon és demokratikusan megválasztott politikusokkal. Akik a nyilvánosság elõtt felelõsséggel tartoznak döntéseikért.

Tarlós István Dörner Györgyöt nevezte ki az Új Színház élére. Észak-fok, titok, idegenség; nem bonyolódnék bele Dörner ki- és mivoltába, definiálja most õt a pályázata, ez az összegányolt pár oldal, álkulturális, álkonzervatív õrjöngés, komolytalan, megvitatásra alkalmatlan, szakmailag üres, politikailag kínos izé. Erre azt mondani (Borókai), hogy ebben egy másik színházeszmény mutatkoznék meg, amellyel talán nem mindenütt értünk egyet, de éljen a sokszínûség, vagy azt (Schmidt), hogy itt két ismert színházi emberrõl van szó, talán annyi tolerancia elvárható volna, hogy megvárjuk, mit fognak csinálni, vagy hogy láttam már jobb pályázatot, de (Tarlós) - ez a legjobb esetben is vacak cinizmus. Csurka ebben a szereposztásban nem jó novellista vagy sikeres drámaíró, hanem a Magyar Fórum maga, Dörner nem a Stílusgyakorlatok bravúros színésze, hanem a Jobbik-rendezvények harsány szereplõje - ez a szellemiség kapott most zöld utat. Úgy tudtuk, föltételezzük, reméljük, hogy ez a szellemiség nem összeegyeztethetõ a kulturális kormányzatéval, a Fideszével, általában a konzervativizmussal.

Vagy tessék szólni, ha már magamtól nem látom, hogy itten változás állott be.


Ráadásul ez a döntés még az úgynevezett kulturális egyensúly megteremtésének harci programjába se illeszthetõ, Márta István, az eddigi igazgató igazán nem egy liberális fészek. Ettõl még ijesztõbb az egész, nem egy az eddigiektõl eltérõ kulturális ajánlat jõ itt, hanem nem jõ itt semmi, csak az összevisszaság látszik, a káoszos üresség (vagy a személyes harcok pletykákból rakosgatható banalitása, az Orbánnak betartó Tarlóstól a Szikorának betartó Eperjesig - mint mikor hajdanán próbáltuk kitalálni, hogyan változtak az erõviszonyok a Központi Bizottságban, és jó-e ez nekünk).


Amúgy semmi kifogásolnivalót nem találok abban, ha egy honfitársam nyilas vagy inkább újnyilas vagy neonáci vagy efféle, hisz nincsen olyan európai ország, ahol ne lennének ilyenek, és mi Európa vagyunk. S ha akar, csináljon színházat. Ahogy a vicc mondja: igény van rá. De azt meg kéne tudni a döntés mögött állóknak válaszolni, hogy ezt mért akarná az állam támogatni. Ha a szélsõség bekerül a parlamentbe, meg kell kapniuk azt, ami törvény szerint nekik jár, pénz, szolgálati autó, székház, mittudomén - de barátságosnak nem kell lenni. Ellenkezõleg: a viszolygás alapvetõ (minimális) hazafias kötelesség.

Azt szeretném tehát egyre rémültebben megtudni, hogy mi volt az értelme ennek a kinevezésnek, kinek áll ez érdekében, milyen erkölcsiség van e döntés mögött. Amíg ez nincs tisztázva, addig kizárólag rombolást látni, illetve azt, hogy \textqq{fokozódik a helyzet} - és e fokozódás nem áll senki demokrata érdekében, se jobboldalinak, se baloldalinak. Talán ebben a konkrét ügyben lehetne valami konszenzusra is jutni, ha nem is együttes tiltakozásra, de külön-külön és így együtt (lásd pl. Ablonczy Bálint cikkét a Heti Válaszban vagy Pethõ Tiborét a Magyar Nemzetben; lehet, hogy ez generációs lehetõség?).

Innét tudom már nehezen folytatni, mert meg kéne tudnom mondani (legalább magamnak), hogy miben reménykedik ez a cikk, mi az, amit végül is véd e kinevezés elleni tiltakozás, kire számíthat, kikre, mire akar építkezni. Elõre vitézek, elõre fiaim. De merre a merre, kicsodák a kicsodák. Legyen itt akkor egy kis belsõ ellentmondás, és ügessünk tovább demokratikus érzületünk csontos, ám konstruktív gebéjén.

Akkor én tehát a magam részérõl a demokratikus választásoknak járó tisztelettel, mondhatni lassan, a szokásaimnak megfelelõen, arra ösztökélném Tarlós Istvánt, akié a formális felelõsség a döntésben, meg a kulturális kormányzat triászát, ábécésorrendben, mert eddig nem sikerült rájönnünk az alá-fölé rendeltségi viszonyokra, Halász Jánost, L. Simon Lászlót, Szõcs Gézát, hogy mondanának már egy európai mondatot: mért.

A nem válasz is válasz, ám ezt nem fogadom el. A hallgatást - hát azt kikérem magamnak. 

\end{document}

