% -*- mode: LaTeX; coding: iso-8859-2 -*-
\documentclass[a4paper,twocolumn]{article}
\usepackage[T1]{fontenc}
\usepackage[latin2]{inputenc}
\usepackage[magyar]{babel}
\begin{document}
\author{Esterházy Péter}
\title{ Esti Kornél kalandja a német nyelvvel  }
\date{2005, okt=ber 30 \thanks{ÉS, 49. évfolyam, 43. szám } }
\maketitle

% \textqq{ }

- vázlat -

Esti Kornél (Kosztolányi Dezsõ [1885-1936] regényhõse -- a szerkesztõ megjegyzése) persze tudta, mikor öregedett meg. Hogy mikor lett öreg. Tegnap, kedd reggel, negyed tízkor. Persze mi az, hogy öreg. Öreg az, így Esti, amikor az ember azt mondja magáról, öreg. Esti szavakkal vette magát körül, sõt, úgy látta, a világ szavakból áll. Hát erre azért volna mit mondanom. Például éppen az öregséggel kapcsolatban, a halál. A halál nem pusztán egy szó. Tessék kipróbálni. Vagy a vécében a büdös. Mindegy, hagyjuk, hátha félreértettem valamit.

Ez a kedd, ki tudja, miért, úgy viselkedett, mint egy vasárnap, egy régi fajta, kedélyes, nyugalmas, lassú, lusta vasárnap, Esti heverészve olvasott; váratlanul Graham Greene-novellákat, pedig nem szerette Greene cinizmusát, de mikor olvasáskor odáig ért, hogy ez eszébe jusson, akkor a novellának is eszébe jutott ez, ami így mint erõ mutatkozott, a novella erejének.

Jól tudott fekve olvasni, olykor egészen hanyatt, két keze, benne a könyvvel fölfelé nyújtózkodott az ég felé, igaz, közben még a plafon, de szívesen olvasott oldalt könyökölve, szimmetrikusan jobbra vagy balra (két évet leszámítva, amikor nõtt valami pupli a bal könyökén, valami ízületi micsoda, Esti sokat tapogatta, mert olyan furcsa volt az állaga, se izom, se hús, se zsír, olyan izé -- lehetett rá könyökölni, mert nem fájt, de aztán úgy egy tíz perc múltán egyik pillanatról a másikra forró zsibbadás jelentkezett, s kiment a könyökbõl az erõ, szabályosan beomlott, úgyhogy Esti nemritkán arccal mintegy belezuhant a könyvébe), és ha aludni nem is, olvasni hason is szokott. (Ilyenkor nõnek képzelte magát, miért, rejtély.)

Negyed tíz elõtt pozíciót váltott. Ha mindent tudnék, tudnám, hogy jobbról balra. És ekkor, számára is váratlanul, hatalmas, mégis halk, nyöszörgéshez közeli, sóhajtástól nem távoli nyögés szakadt ki belõle. Mint az ólom, olyan nehéznek érezte mindenét. És elborította valami konkrét fájdalom nélküli fájdalom. A fájdalom szava öntötte el. Mintha puffadt volna. Mintha a saját megromlott húsával volna teletömve. Megpihenni hasra feküdt; a feje, mintha iszapba, belefúródott a párnába. Mint akinek lejárt a szavatossága. Ekkor lett fél tíz.

Öreg. Vagyok. Ezt a nyögés részeként hangosan mondta. A levegõ sipítozva jött belõle, mint egy jól szinkronizált öregasszonyból. És azonnal még ezt is gondolta: Mostantól kizárólag kis gonosz novellákat kívánok írni. Ez a gondolat jólesõ érzéssel töltötte el. Fölugrott, ijedten észlelte, milyen fiatalosan, bement a szobájába, az íróasztalához (az ágy absztrakt és érzéki terébõl az asztal absztrakt és etc. terébe), és föllapozta az ötletfüzetét. Novellaötletek, ezek zölddel voltak; pirossal kihúzva, ha megírta, feketével, ha befuccsolt. Vagy elfelejtette, hogy mit is akart. Legutoljára ezt húzta ki feketével: \textqq{óvatos közelítés, a döntés hiánya, pacal, szarvasgombafajták, grappafajták, egy német szó: möge, az én harmadik személyben beszél magáról, lásd Jandl!, megduzzadó virágszirmok}. Mi lehet ez? Teljes sötétség, bár nem ezért használja a feketét.

Találkozásom a német nyelvvel, ez a zöld cím állt utolsó bejegyzésként. És ceruzával láthatóan kapkodva írva, jegyzetek: l. Onkel, Onkel, bitte Uhr. Kedves unokaöcsém. Ha két hét múlva, haladván nénéddel a német nyelv elsajátításának, megengedem finnugor szempontból rögös útján, legalább tíz, lehet legyen akár a legrövidebb is, tíz német mondatban megindoklod, mért érzed szükségét, megkapod. Was? Nem was, sohasem was, hanem wie bitte. (Lanco volt, lett az óra neve.) 2. Schweiß, nem Blut. 3. Lacht wie ein Holzhund, ezt senki nem értette. Én meg, hogy mit lehet nem érteni. 4. A német tanárnõ lila haja. 5. Rübenzuzler. Rüamzuzla. 6. Wenn die Soldaten durch die Stadt marschieren etc. És a vége valahogy így: drübere druntere aber auch juhe (?). 7. A gót betûk! És: éljen a scharfes ß! 8. Polter! Polter! (Fix und Foxi füzet lapozgatása a hatvanas évek legelején, szigorú, bécsi nagynéni gyanakodva kérdi, mit csinálok, vagyis mivel töltöm az idõm, németül tanulok. Helyes, mondja, és belepillant a füzetbe, a dupla oldalon egyetlen szó látható, kövek gurulnak az egyik rajzon, s ott a fölirat, gondolom, a kõomlás hangját jelezve: Polter! Polter! Értem, mondja a hercegnõ hidegen, és elhagyja a szobát. Hirtelen megértettem, hogyan keletkeznek a forradalmak.) 9. \textqq{És a németek mindenre nutellát kentek! Tiszta Hitler-Jugend!} \textqq{Nem is németek, osztrákok.} \textqq{Az mindegy.} \textqq{Nem mindegy.} 10. Lengyelországban vagy németül, vagy oroszul tudott beszélni. Egyik rosszabb, mint a másik. Próbálkozás hangsúlyosan rontott némettel. Most persze kényelmes magyarnak lenni, mi?! 11. Akié a nyelv, azé a hatalom. \textqq{Mért magyarul szóltál hozzájuk?} \textqq{Õk hosszú német mondatokat mondtak nekem. És én hosszú magyar mondatokat mondtam nekik.} \textqq{De így nem értették egymást.} \textqq{Nem.}

Esti a magyaron kívül legszívesebben portugálul beszélt, \textqq{a virágok nyelvén}. De a legtöbb hasznát a németnek vette. A németen keresztül érintkezett a világ nem magyar részével (a maradékkal -- jut eszembe: Zehlendorf grüßt den Rest der Welt), és ezért hálát érzett a német nyelv iránt. Maradt köztük kis feszültség, idegenség -- de hát a kapcsolatok már csak ilyenek. Mindazonáltal Esti olykor gõgösen azt gondolta: Ha tudnék németül, nagyon tudnék németül.

Nem tudása két erõs, termetes oszlopon nyugodott. A stílusérzék hiánya az egyik, ahogy Esti fogalmazni szerette: nem ismeri, nem tudja, nem érzi a mondatok helyét, hogy hol is van egy mondat, egy mondata Grimmelshausen és Handke közt. Magyarul tudja, szinte mást se tud. A német szavakhoz való viszonya túlzottan gyakorlatias, nincs benne szenvedély, nedvesség. Német szóra nem tud sírva fakadni, nem tud elpirulni, nem alázzák meg õt, nem tud velük birkózni. Vele a német szavak nem ellenkeznek: teszik a dolgukat, ha teszik a dolgukat. Úgy választja meg a dolgot, hogy tegyék.

A másik (a kellemetlenebb, mert annak, épp a probléma lényegébõl következõen, nem érzi a határait): a német és a magyar szavak eltérõ viszonya a fogalmakhoz, a fogalmisághoz. Az absztraktnak és a konkrétnak az eltérõ szerepe. Nehezen méri (fogja) föl, hogy végül is mi a kézzelfogható következménye annak, hogy nem létezik magyar filozófiai nyelv. Nemcsak szavak hiányoznak, szakkifejezések, hanem ebbõl következõen hiányzik a nyelven elvégzett munka. Ebbõl következõen pedig más mozgások, reflexek alakulnak ki. Más lehetõségek is. Egyáltalán az a tény, hogy a magyar relatíve új nyelv, mondjuk a franciához, angolhoz, némethez képest, nagyobb játékteret enged (játék és munka közt most nem téve különbséget), az ember szabadabban rúghatja föl a nem erõs szabályzásokat, szórendet és mondatstruktúrát és igeidõket. A magyar rend személyes színeket kap. Ez természetesen ellentmondás. A német nyelv szenvedne egy ilyen ellentmondástól, a magyar lubickol benne (nem is észlelvén, ami persze nem válik elõnyére).

Kis gonosz novella. A német itt nyilván máris a gonosz bölcseleti dimenzióit fogja mérlegelni. A gonosz, a rossz -- rögtön a világ teremtésénél vagyunk, vagyis hogy férges-e Ádám almája; németül valahogy azonnal a végsõ dolgokról esik szó, minden azonnal nagy lesz és jelentõs. Vagy kicsi, mert a konkrét alma leírása is kézre áll. És világos a két alma közti különbség. Vagyis rend van. A német szereti a rendet, az alá- meg fölérendelést. Szereti a mértéket. Rettegve a saját mértéktelenségétõl. Magyarul nincsen mérce, így a magyarok föl sem ismerik a saját rettenetes mértéktelenségüket. A mértéktelenséget nagynak, kiválónak, a tehetség jelének veszik. A legönmarcangolóbb erre vonatkozó kritikus megjegyzés mondjuk a \textqq{barokkos bõség} volna.

Hogyan is gondolom én ezt?, gondolta Esti, és végigsimított a jegyzetein. Szeretett papírt simogatni. \textqq{Vétkeztem -- egyedül -- a hatodik parancsolattal szemben.} Vagy csupán megérinteni. Kapcsolatba kerülni. Bár egy megfigyelõ inkább azt látná, mintha megáldaná a papírokat. Fekete mise.

Szóval hogy a múló idõ miatt óhatatlanul lenne egy kis sértettség az írásokban, nem is bennük, hanem mögöttük, valami akaratlan önsajnálós sopánkodás (larmoyant-ság), és ezt fedné a gonoszság. Kis gonoszság, ez fontos. Tehát nem véres brutalitások, nem az, hogy egy konjunktívuszból tõrt kovácsol vagy még inkább kalapácsot, és addig verné az anyja fejét, szeretett édesanyja fejét, a homlokát, a kisagyat és nagy nehezen rátalálva az ideális felületre, a halántékot, míg... hát tudjuk, mi a végük ezeknek a kalapálgatásoknak, nem, ez sok volna, idegen tõle, se ennyi agresszivitás, se ennyi sértõdés nincs az idõ most fölfedezett múlásában. Még az is túlzás volna, hogy az áldott állapotban lévõ feleségét egy Goethe-idézettel lerugdalja a lépcsõn. Eisenstein-parafrázis gyanánt, nemde. Egyébként is honnan volna a felesége terhes ebben a korban?! Hát hiszen éppen errõl van szó, a teringettét!

Inkább arra gondol, hogy csöndesen elgáncsol valakit. Akit utána talán még föl is segít a földrõl. Föltéve, hogy az illetõ nem zúzza szerencsétlenül halálra magát. Mert a kis gonoszságban mindig ott a nagy is (ott búvik), ez adja az izgalmát, ez az, ami, rejcol (hogy a németbõl segítsük ki magunkat). Vagy a botjával a villamoson ráütni a fiatalok lábszárára, a vádlira, ha nem adják át az ülõhelyet vagy következetlenek a consecutio temporum alkalmazásában.

Esti akár egy ragadozó madár (vagy ha nem madár, pl. tigris, hiénakutya, akkor tud repülni) körözött az emlékei fölött.

*

A húgom meg én az ötvenes évek második felében a német nyelv szempontjából szûz területnek számítottunk. A szüleink ugyan idõnként, emlékezve a saját gyerekkorukra, amikor is természetes módon használtak egyszerre több nyelvet, megpróbálkoztak velünk németül beszélni, úgy téve, mintha nem tudnának magyarul, de mi tudtuk, hogy tudnak magyarul. Az innét bimbózó gyanakvásunkat azután áttoltuk magára a német nyelvre. A német nyelv, állapítottuk meg, valami von Haus aus sunyi dolog. Õszintétlenség és hátsó szándék és palástolt akarat. Amely ellen védekezni kell.

Magyar ember magyarul beszél, vágtuk szüleink arcába a kuruc igazságot. Annyi embert érsz, ahány nyelvet beszélsz, válaszoltak õk ijedten.

A német nyelvet lábujjhegyen osonó tolvajnak képzeltük vagy álnok járványnak, amely még szegény anyánkat és ugyancsak szegény apánkat is megfertõzte. Ám volt az egészben valami rejtélyes, megfoghatatlan: vajon mért akarják szüleink ránk erõszakolni ezt a bajt? Ezt a nemtelenséget. Vagy félreértünk valamit? Végül is a bizonytalankodás odavezetett, hogy nem fordultunk mindenestül a német ellen, inkább csupán óvakodtunk tõle; bizalmatlanságunknak adtunk hangot. (A német nyelv felettébb furcsa viselkedésére késõbb, az ausztriai nyaralások alatt, amikor is már élõben találkoztunk vele, számos egyértelmû bizonyítékot találtunk. Attól tartok, úgy gondoltuk, hogy a német nyelv az egy olyan magyar nyelv, amelyben a magyar szavak németül vannak. Egyik elsõ javaslatom volt ennek szellemében az indokolatlanul sok szenvedést okozó der-die-das fölszámolása a kicsinyítõ képzõ által. Mikor megtudtam, hogy minden -chen végzõdésû fõnév das, úgy örültem, mintha az örökmozgót találtam volna föl. Lényegében ilyesmi történt. Emlékszem apám nevetõs bólogatására, mintha egyszerre gratulált volna az emberiség életét új mederbe terelõ újításomhoz és nevetett volna ki ezért az idétlenségért. Most mondjam azt, hogy a német nyelv olyannak mutatkozott, mint az apám: kiismerhetetlennek?)

Mindezekért a szüleink tárgyszerûbb keretek közé kívánták helyezni a nyelvtanulást, kivették a család fennhatósága alól, és egy nyelvtanárra bízták bevezettetésünket ebbe a homályos és gyanús dzsumbujba.

Ebben az idõben a német nyelvtanárok német nyelvtanárnõk voltak, rendszerint -- végül is -- osztrák származásúak, többségük bárónõ, kinek férje szép számban volt horthysta tiszt, és folyvást sopánkodtak a durvuló világhelyzet miatt, ami részint a kommunistákat jelentette, részint a nyakkendõkötés módjainak elprolisodását. Illetve, és ez már kényes pontnak számított, a tanítványok \textqq{konok következetességû} tunyaságát. Arcátlan aluszékonyságát.

A mi elsõnket Tante Nellinek hívták (az idõk folyamán azután több más tantét is elfogyasztottunk). Úgy készültünk az elsõ órára, mintha vendégségbe mennénk, pedig õ jött hozzánk (házhoz). Át kellett öltöznünk, és anyánk kávét fõzött. Izgatottság honolt. Tante Nelli méretei minden elképzelést fölülmúltak, mintha nem is az Úristen, hanem Rubens teremtette volna. A nagy fehér komondorunk hevesen megugatta. Õ vidáman fölsikoltott, akár egy filmben.

Ó, csak nem kíván elfogyasztani éngemet ezen eb?

Már evett, morgott apám durván maga is szinte ebként, de Tante Nelli annyira meg volt hatódva, hogy apám személyében mintegy a régi, fájdalmasan elvesztett világával találkozhatott (tévedett), hogy boldogan kacarászott mindenen. Apám komoran kísérte be a házba.

A felnõttek rossz hatással voltak egymásra, mintha mindenki abból az elõbbi filmbõl beszélt volna, még apánk is, igaz, õ két társasági vagy társalkodási mondat közt feszesen hallgatott. Idõnként vendégünk felénk fordulva negédes kérdéseket intézett hozzánk, de nem a megfelelõ nyelven, így mi keményen hallgattunk. Anyánk ezt szóvá tette.

De hisz ez nem magyarul van, vágtunk vissza.

Azért még válaszolni lehetne valamit, válaszolta anyánk nem nagy meggyõzõdéssel.

Ha tudnánk, akkor nem kellene némettanár. És a húgom még pofátlanul hozzátette: Neszpá?!

Ó, mily szellemes!, sikoltott ismét Tante Nelli, és az arcom felé nyúlt, de elkaptam a fejem.

Amikor szüleink magunkra hagytak, Tante Nellirõl mintha egy álarc hullott volna le, normális lett, komoly, céltudatos, valóságos. Kedves és szigorú. Mindazonáltal furcsa volt látni valakit, egy felnõttet, akinek egyetlen célja, hogy belénk passzírozza a németet. Mintha semmi más nem érdekelné a világból, mintha semmi más érdekes nem volna a világban. Ezért azután teljesen komolyan venni nem tudtuk õt sohasem.

És akkor történt valami, ami alapvetõen meghatározta a német nyelvrõl alkotott képemet. Tante Nelli fölkészült ránk, hozott füzetet, egy speciálisnak mondható széles margósat, ceruzát, puhát, 2B-t, hogy könnyen lehessen radírozni, és radírt, azt az elefántost. Az órán is, a házi feladatokat is ceruzával kellett írni, és ha hibáztunk, ki kellett radírozni (az elején Tante Nelli megmutatta, hogyan kell; elõradírozott nekünk), hogy, így mondta, ne maradjon a világban hiba.

Mért, tán amúgy a világ hibátlan?, kérdeztem hetykén.

Ó, mily szellemes, mondta ismét Tante Nelli, de most halkan, szinte szigorúan, sõt szomorúan. Majdnem teljes hoszszában betöltötte a kétszemélyes szófát. Öregnek tartottuk, volt vagy negyvenöt éves. Ültében a combjait a hasa súlya széjjelnyomta. A has külön testrésznek, szinte külön élõlénynek tetszett. Leejtettem a radírt, és utánamásztam az asztal alá, és ott lent szembetalálkoztam a két combbal. Vagy inkább a combok képezte alagúttal. De csak a bugyit láttam. Egy akkora, de akkora bugyit, amekkorát el sem lehetett képzelni. Mint egy hatalmas fehér vitorla (a közelben). Sátorlap. Tante Nelli a Vajda-Fürst: Kezdõk számára szerint haladt. Fentrõl ezt hallottam: Der Vater arbeitet. Én a lenyûgözõ fehérséget bámultam. Die Mutter kocht. A havas fennsíkok lehetnek ilyenek. Amit néztem, az gigantikus volt, tiszta és titokzatos. Das Kind spielt. Egyre inkább az vált meggyõzõdésemmé, hogy magát a német nyelvet látom ott az induló has tövében, igen, ilyen tehát a német nyelv, gigantikus, tiszta és titokzatos. Der Sohn lernt. Vörös arccal érkeztem föl a lenti világból. Tante Nelli kedvesen épp azt mondta: Die Großmutter reinigt das Fenster.

Akkor elhatároztam, hogy... mit is pontosan? Valami gyerekesen komoly és felnõttesen meg nem tartott elhatározást tettem a német nyelv tanulásának tárgyában. A továbbiakban igyekeztem minél többször leejteni a radírt. Mikor egyszer már sokadjára topogtam négykézláb az aszal alatt, Tante Nelli hatalmas lapát keze pillekönnyen megérintette a fejemet.

Hagyd lent a radírgumit. Csak keresd, szép nyugodtan keresd. És ha megtaláltad, keresd tovább.

*

Weiter, ez lett a legszebb német szó Esti számára. Nem elég gonosz, futott át Esti a történeten. De legalább igaz, és vállat vont. Ránézett az órájára, megint fél tíz volt. Ez jó volna így zárásnak, de hát kihagytam egy mondatot. Esti: Apám a tolmácsképzõben vizsgáztatott, aznap hármat is, mindahányan ötöst kaptak. Mert ki lett adva, hogy nem lehet megbuktatni senkit. Hazajõve ezt mesélte. És ekkor kaptam tõle a németemre vonatkozóan a legnagyobb dicséretet. Életem legnagyobb dicséretét. Komolyan rám pillantott. Ezek még nálad is gyöngécskébbek voltak.

\end{document}
